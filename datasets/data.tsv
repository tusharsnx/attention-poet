lines
सदियों से बदनाम हुआ हूं
किसी एक के नही सभी के
हाथों से मै छला गया हूं
भला , बुरा , बीता और गुजरा
दगाबाज धोखा देता हूं
कभी किसी का नहीं हुआ
हरदम ये सुनता रहता हूं
बिना किसी उपनाम के मेरी
अपनी कोई पहचान नहीं है
रोया और हंसा इकले ही
तुमको ये भी ज्ञात नहीं है
सदियों इतिहासो में दबकर
तेरे हाथो पलटा जाता हूं
भला बुरा सुनता रहता हूं
पर फ़िर से वापस आता हूं
मै तो सिर्फ समय हूं तेरा
कभी नहीं बीता करता हूं
मेरी तो पहचान तुम्हीं हो
मैं तुमसे कब जीता करता हूं



मुझे अजनबी से प्यार हो गया
हाँ मुझे अजनबी से प्यार हो गया
जिसके बारे में कल तक अनजान था
आज वो मेरा सब कुछ हो गया
हाँ मुझे अजनबी से प्यार हो गया
कुछ तो बात है तुझमें
जो मुझे तेरे तरफ़ खींचता चला गया
तेरी अच्छाईयां बुराईयां
सब मुझे भाता चला गया
हाँ मुझे अजनबी से प्यार हो गया
वो कहती थी कभी मोहब्बत नहीं करेगी किसी से
मैंने उसे मोहब्बत करना फिर से सीखा दिया
हाँ मुझे अजनबी से प्यार हो गया
तेरे चेहरे की चमक बेहिसाब ,
दिन - रात इसे ही निहार रहा हूँ मैं
तुझे खबर लगे देखने की तुझको ,
इससे पहले ही नज़रें चुरा रहा हूँ मैं
तेरे सामने दिल बदमाश बन जाता हैं बेवक्त ,
इसे इंतज़ार की तस्सली देकर ही सुधार रहा हूँ मैं
ये कैसी ख़ता तुझसे इश्क़ करने की ,
इस ख़ता को खुद ही सबसे बता रहा हूँ मैं
जिन्हें शक हैं हमारे रिश्ते को लेकर ,
उन कमबख्तों का हर सवाल मिटा रहा हूँ मैं
आसमां में देखा था मैंने कभी तुझे ,
आज अपने संग जमीं पर उतार रहा हूँ मैं
तेरे चेहरे की चमक बेहिसाब ,
दिन - रात इसे ही निहार रहा हूँ मैं
तुझे खबर लगे देखने की तुझको ,
इससे पहले ही नज़रें चुरा रहा हूँ मैं



यूँ तेरा मेरा साथ हो
बनारस का गंगा घाट हो
शाम के हसीन नज़ारे हो
चाँद भी साथ हमारे हो
प्रकृति की हवा सुहानी हो
पक्षियों की मधुर वाणी हो
तेरी मेरी अनकही कहानी हो
हाथों में निर्मल गंगा पानी हो
कुछ वादें तेरी जुबानी हो
कुछ कसमे मेरी जुबानी हो
घाटों पर रात का सन्नाटा हो
गंगा के लहरो की गूंज हो
वहाँ हम एक ज्योतिपुन्ज हो
ऐसी ही प्रेममयी हमारी कहानी हो
गंगा स्वयं साक्ष्य जिसकी निशानी हो



मैं खुद ही खुद को बयां करती हूं ,
अजीब सी लड़की हूं जाने क्या - क्या ही चाहती हूं ,
छोटी – छोटी आंखों में सपने हजार देख के मुसाफिर बनना चाहती हूं ,
है रस्ते अनजान फिर भी बेफ्रिक होकर मंजिल ढूंढना चाहती हूं
खोने का डर नहीं बस सपने पूरा करना चाहतीं हूं
दे साथ गर कोई जिंदगीभर शुक्रगुजार होना चाहती हूं
यूंह तो ख्वाइशें हर दिन बदलती रहती हैं
पर मेरी ख्वाइश कुछ ऐसी हो की बस उसी में खोकर रहना चाहती हूं
मैं खुद को बस खुद ही से बयान करना चाहती हूं
लॉकडाउन यह लॉकडाउन नहीं जीवन रक्षक मंत्र है
जिससे बचना है हमें उसका नाम कोरोना षड्यंत्र है
जिसने इसे बनाया वह तो है अपनी मस्ती में
अब यह फैल रहा हम लोगों की बस्ती में
यह ना देखे जात पात ना ही देखे कोई धर्म
यह तो अपने चक्कर में सब को लपेटे चाहे राजा हो या रंक
फैले ना ये सब जगह इसलिए इस्तेमाल करे सैनिटाइज व मास्क
इन दोनों को देखकर ही कोरोना दूर से ही जाता भाग
ना हाथ मिलाये ना गले मिले बस कुछ दिन की तो बात
एक बार सब ठीक हो जाए फिर मिलते रहिए दिन रात
आओ हम सब मिलकर ये पहल करें
दूर दार रहकर ही चहल करें
यह लॉकडाउन नहीं जीवन रक्षक मंत्र है
जिससे बचना है हमे उसका नाम कोरोना षड्यंत्र है



चलती हुयी राह से गुमराह हो गया था
ज़िन्दगी को लेकर बेपरवाह हो गया था
मैं अक्सर खुद से पूछता हूँ  मुझे क्या हो गया था  ?
नींद से मेरा नाता टूट सा गया था
भूख प्यास से भी ये मन रूठ सा गया था
मैं अक्सर खुद से पूछता हूँ  मुझे क्या हो गया था  ?
अकेलेपन से मानो प्यार हो गया था
एक सच्ची ख़ुशी के लिए दिल लाचार हो गया था
मैं अक्सर खुद से पूछता हूँ  मुझे क्या हो गया था  ?
अपनों के बिच में अनजान हो गया था
बिना वजह आँखों में आंसू लाना बड़ा आसान हो गया था
मैं अक्सर खुद से पूछता हूँ  मुझे क्या हो गया था  ?
आत्मविश्वास तोह मानों , जैसे खो गया था
आँखें तो खुली थी , मगर आत्मा कबका सो गया था
मैं अक्सर खुद से पूछता हूँ  मुझे क्या हो गया था  ?
जाने वाले क्या कभी लौट कर भी आते हैं
छोड़ गए थे जिसे क्या उसे वापस अपना बनाते हैं
जाने का मन तो वो बहुत पहले बनाते हैं
फिर क्यों किसी को बताकर नहीं जाते हैं



अपने ही घर से ये चोरों जैसा निकलना
भला उन्हें क्यों मुनासिब लगता है ,
समझते क्यों नहीं यूं घर की लानतें भी साथ ले जाते हैं
जाने से पहले वे मोहब्बत की जंजीर तोड़ क्यों नहीं देते हैं
नहीं दे सकते जो मोहब्बत का दाना पानी
तो प्रेम के पिंजड़े खोल क्यों नहीं देते हैं
अपनी शोहबत में जिसे करते थे रोशन
उसे जंगल के अंधेरे में अकेला छोड़ क्यों देते हैं
क्यों अपना इंतजार मुल्तवी करके जाते हैं
लौट कर नहीं आना है ये सीधे क्यों नहीं बतलाते हैं
जब कर ही चुके होते हैं किसी और से दिलदारी गुफ्तगू
तब भी क्यों रखते हैं पहले सी जारी
जो साथ निभाना नहीं आता तो क्यों झूठे कसमें वादे खाते हैं
अपनी आंखों से मासूम दिल पर खंजर क्योंकर चलाते हैं
जाने से पहले वे अपने हुस्न को जो इतना सजाते हैं
अपने दिल का आईना क्यों नहीं चमकाते हैं
घर के सारे साजो सामान जब अपने साथ ले जाते हैं
ले जाते हैं घर की रोशनी , हवा , खुशियां सारी
तो अपनी यादों को क्यों छोड़ जाते हैं
अपनी खुशबू को कोनों में बिखराकर उसे क्यों नहीं समेट जाते हैं
अपनी जुदाई पर जो जीते जी मौत से अजीज कर देते हैं
पेट में छुरा भोंककर क्यों नहीं जाते हैं
ये जाने वाले भी भला कहाँ लौटकर आते हैं
अपने तबस्सुम से महकाया था जिसे कभी
उसे लौटकर फिर गले लगाना तो दूर की बात
उसकी मौत पर दुआ करने भी वापस नहीं आते हैं
जाने वाले क्या कभी लौट कर भी आते हैं
छोड़ गए थे जिसे क्या उसे वापस अपना बनाते हैं



पापा मैं आपसे कुछ कहना चाहती हूँ ।
पापा मैं आपके साथ बैठना चाहती हूँ
आपसे बहुत कुछ कहना चाहती हूँ
अपने दर्द बयाँ कर रोना चाहती हूँ ।
पापा मैं आपसे सब सीखना चाहती हूँ
जब भी दिल घबराता है
आप को ही याद करती हूँ
ये ख्याल आते ही शांत हो जाती हूँ
न आप की बात बुरी लगती है
न मैं आपसे लड़ना चाहती हूँ
पापा मैं आप से एक बात कहना चाहती हूँ
मैं कई बार अकेली सी पड़ जाती हूँ
मैं आप को आवाज़ लगाना चाहती हूँ
पापा मैं आप को बहुत चाहती हूँ
हाँ , मैं कभी नही बताती
मगर मैं आप के जैसा बनना चाहती हूँ
पापा मैं आप से कुछ कहना चाहती हूँ



बचपन से ही लोगो ने समझाया
पापा की इज्जत हूं ,
बचा के रखना हर किसी ने बतलाया ,
हर शौक को खत्म कर मैंने ,
सूट और 2 मीटर का दुप्पटे को अपनाया ,
बचपन से ही लोगो ने समझाया
मां ने बोला दुपट्टा फैला के रखना ,
लड़के कुछ भी बोले ,
लेकिन तुम कभी कुछ ना कहना ,
क्योंकि तुम बेटी हो ,
तुम्हे तो ज़िन्दगी भर है सहना ,
बचपन से ही हर किसी का था यही कहना ,
बेटी हो बच के रहना ।
मैंने मां की बातो को ज़िन्दगी में उतार लिया ,
बड़ी सी कमीज़ ,
और तन को ढकने का पायजामा सिला लिया ,
देर रात तक बाहर ना रहना ,
पापा की इज्जत हो ,
इन सब बातो को ,
हर किसी ने मेरे सुबह का नाश्ता बना दिया ,
चाय में शक्कर के साथ इन बातो को भी मिला दिया ।
एक दिन बाहर गई
फैलाकर दुपट्टा , बालों की सीधी चोटी ,
क्योंकि मा ने बोला था
ऐसी लडकिया नहीं होती ,
आगे बढी तो एहसास हुआ
कोई मेरे पीछे हैं , मन घबराया , दिल जोर से चिल्लाया ,
लेकिन माँ की बाते याद आ गयी ,
सूट , सलवार , सीधी चोटी , और मैं लड़की
मुझे चिल्लाने का तो हक ही नहीं था ,
मेरे कदम रुक से गए थे
मेरी साँस थम् सी गई थी ,
बस उस वक्त पापा की इज्जत सामने आ खड़ी थी ।
ना रात थी , ना था
यूँ दबोच मुझें नीचे गिराया , चिल्लाती भी तो कैसे ?
माँ ने कभी चिल्लाना नहीं सिखाया ,
रुयी चिल्लायी कोई सुनने वाला नहीं था ,
मेरे जिस्म की नुमाईश , कोई ढकने वाला नहीं था
लड़ी उस दम तक , जब तक पापा की इज्जत बचा सकती थी ,
रोई गिड़गिड़ायी जब जब माँ की बाते याद आती थी ,
हैवानियत जब हद से पार हो गई ,
उस वक़्त मैं खुद से भी हार गई
जीना चाहती थी , बोलना चाहती थी ,
अपने माँ के अंगना फिर से खेलना चाहती थी
बोलूँ भी तो किससे ? कौन मेरी बाते सुनेगा ?
जीभ कटी मेरी , कौन मेरी आवाज़ बनेगा ?
हड्डी तोड़े , पैर तोड़े इस दरिन्दगी को दुनिया से कौन कहेगा ?
मेरे चरित्र पर अब उठे सवालो पर , अब कौन लड़ेगा ?
फ़िर भी मैं लड़ना चाहती थी , इन दरिंदो से ।
लेकिन अब मैं अकेली हो गई थी आखे बंद कर ,
न्याय की उम्मीद लिये मैं हमेशा के लिए सो गई थी
लेकिन माँ से बहोत सारे सवाल अधूरे रह गए ,
सूट सलवार , रात दिन ?
माँ इनमे से अब क्या चुने ?



मैं भी इस देश की बेटी हु ,
मुझे अब बस न्याय चाहिए
इंसानो का इंसानो से इंसानियत का वास्ता ही कुछ और है ,
हर एक इंसान का इस दुनिया में रास्ता ही कुछ और है ,
मूर्खो से मूर्खो की बाते मूर्खो को समझ न आयी
एक मुर्ख खुसिया के बोला क्या तू समझा मेरे भाई ?
अन्धो से अन्धो का तो अजीब ही नाता है ,
हर अँधा दूसरे अंधे के नैनो की गहराही में खो जाता है !
ऐसे इस घमासान में बेहरे भी कुछ कम नहीं इतराते ,
समझे सुने मुमकिन नहीं पर गर्दन जरूर हिलाते ।
गूंगे न जाने शब्दों से रिश्ता कैसे निभाते है ,
केवल होठों को मिटमिट्याते हुए कैसे वे बतियाते है ?
कर से अपंग भी लालसा में झूल जाते है ,
हाय रे ये आलसी जानवर बिस्तर न छोड़ पाते है !
सयाने इतराते कहते लंगड़े घोड़े पर डाव नहीं लगाते ,
और दूसरे ही मौके पर दुसरो के तरक्की में रोड़ा अडकते ।
किस्मत के मारो का तो क्या कहना , ये दिमाग से पैदल होते है ,
सामर्थ्यवान इस देश की उपज है मानो सारा कुछ यही सहते है ।
इससे तो अच्छा सचमें इनके आँख , कान , जबान , पैर और हाथ न होते ,
दिमाग तो फिर भी ठीक था पर दिल को मन में संजोते ,
ऐसे इस इंसान का फिर भी जग में उद्धार जरूर होता ,
इंसान फिर इंसानियत से कभी वास्ता न खोता ।



यहां खुशियों का दरबार भी है ,
और दुःख का इज़हार भी
यहां मुस्कराहट का मौका भी है ,
और आंसुओं की वजह भी
यहां दिलों में जन्नत है ,
पर वक़्त के दरमियान जहन्नम भी
यहां मुस्कराहट का मौका भी है ,
और आंसुओं की वजह भी
ये है बड़ी प्यारी ,
पर लोगों के नज़र की मोहताज भी
की जिसके नज़रों को खूबसूरत लगे ,
उसके लिए जन्नत भी , मुस्कुराने की वजह भी
और जिसके नज़रों को बेदर्द लगे ,
उसके लिए जहन्नुम भी , आंसुओं की वजह भी
ये है ज़िन्दगी



प्यार के गीत गाते रहो
तुम सदा यूं ही मुस्कुराते रहो ।
ज़िंदगी की बड़ी है कठिन डगर ,
ख़ुशियों के गीत सदा गुनगुनाते रहो ।
हंसते - हंसते ये रास्ता कट जाएगा ,
गम का बादल सदा यूं ही छंट जाएगा ।
प्रेम की डोर यूं ही पकड़ कर चलो ,
कुछ ना कुछ बोझ जीवन का बंट जाएगा ।
उदासी न हो ना ही अफ़सोस हो ,
मन में यूं ही हमारे नया जोश हो ।
प्रीत पलती रहे ज़िंदगी में सदा ,
मन में अपने न कोई आक्रोश हो ।
प्यार के गीत गाते रहो
ख्वाहिशे आज फिर मुझसे रूठ गई
तनहा रातों में आज फिर आंसु बनकर बह गई
कुछ था जो वो मेरे कानों में आकर कह गई
की ये तो वक्त की कुछ साजिशें थी , जिसमें तु फिर से उलझ गई
वो क्या रूठी मुझे लगा मेरी जिंदगी ही रूठ गई
पर फिर उस सुलगती शाम में फिर अनगिनत ख्वाहिशें बुन गई
जब ख्वाहिशें मुझ से रूठी तो उस से घायल तो जरूर हुई
पर उसी ख्वाहिशों की उम्मीद में फिर से जीना भी सीख गई ।



दुनिया का इतिहास पूछता ,
रोम कहाँ , यूनान कहाँ ?
घर - घर में शुभ अग्नि जलाता ।
वह उन्नत ईरान कहाँ है ?
दीप बुझे पश्चिमी गगन के ,
व्याप्त हुआ बर्बर अंधियारा ,
किन्तु चीर कर तम की छाती ,
चमका हिन्दुस्तान हमारा ।
शत - शत आघातों को सहकर ,
जीवित हिन्दुस्तान हमारा ।
जग के मस्तक पर रोली सा ,
शोभित हिन्दुस्तान हमारा ।



तुझे फिर से प्यार करना होगा ,
तेरा फिर से ऐतबार करना होगा ।
तेरे साथ जीने की आरज़ू में ,
मुझे फिर से एक बार मरना होगा ।
सरे आम मिली थी जो जिल्लत तुझसे ,
मुझसे भूले नहीं भूली जाती ।
सब भूल कर आगे बढ़ना होगा ,
मुझे फिर से एक बार मरना होगा ।
तेरा हर इल्ज़ाम मेरे दिल पर एक ज़ख्म है ,
तेरे दिल में मेरे लिए नफरत ज़्यादा प्यार कम है ।
आज हर उस ज़ख्म को भरना होगा ,
मुझे फिर से एक बार मरना होगा ।
मेरे आंसुओं में मेरी सच्चाई थी ,
फिर मैंने तेरी कसम भी तो खायी थी ।



तुझे ऐतबार मेरा आज करना होगा , वरना
मुझे फिर से एक बार मरना होगा ।
मुझे फिर से एक बार मरना होगा ।
कर्मपथ अभी शुरू हुआ है ,
मंजिले अभी दुर है ।
मेरे अटल निश्चय के आगे ,
नभ - पर्वत चूर है ।
अनेक बार हारा तो क्या ,
अनेक ठोकर खाई तो क्या ,
ठोकर के आगे का पथ ,
ले जाऐगा बुलंदि पर ।
चल कर्मपथिक तू चलता बन
सफलता की राह पर



वो एहसास , मुझे अच्छा लगता है
बेखयाली के लम्हों में ,
यूँ ही तेरा खयाल आया जाने का
वो एहसास , मुझे अच्छा लगता है ।
घिर जाऊं जो सावन की घटाओं से ,
काश तेरे साथ होने का
वो एहसास , मुझे अच्छा लगता है ।
नींद ना आये जब रातों में ,
तो तेरी तस्वीर देखकर मुस्कुराने का
वो एहसास , मुझे अच्छा लगता है ।
गर अधूरा से महसूस हो खुदमे ,
तो तेरी दोस्ती निभाने का
वो एहसास , मुझे अच्छा लगता है ।
गर रूठ जाऊं मैं कभी हालातों से ,
तो तेरा मुझे कसकर गले लगाने का
वो एहसास , मुझे अच्छा लगता है ।
रहते तो बहुत दूर हो हमसे ,
पर पास ना होकर भी पास होने का
वो एहसास , मुझे अच्छा लगता है ।



मैंने कोरोना का रोना देखा है !
और उम्मीदों का खोना देखा है !  !
लाचार मजदूरों को रोते देखा है !
गिरते पड़ते चलते और सोते देखा है !
पिता को सूनी आंखों से तड़पते देखा है !
तो मां की गोद में बच्चे को मरते देखा है !
गरीबों का खुलेआम रोष देखा है !
तो मध्यमवर्ग का मौन आक्रोश देखा है !
पीएम केयर के लिए भीख की शैली देखी है !
तो उसी पैसे से वर्चुअल रैली देखी है !
गरीबों को अस्पतालों में लुटते देखा है !
तो निर्दोषों को बेवजह पिटते देखा है !
अल्लाह भगवान की दुकानों का बंद भी होना देखा है !
तो रोना रोती सरकारों का अंत भी होना देखा है !



अपना इश्क़ 1990 वाला चाहता हूँ ,

टेक्स्ट , कॉल से दूर ,
ख़तों पर रहना चाहता हूँ ,
ये बाबू शोना छोड़के ,
उसे प्रेमिका कहना चाहता हूँ ,
जब मिले हम अचानक से ,
तो उसकी खुशी देखना चाहता हूँ ,
जब आये सुखाने कपड़े छत पर ,
तो चोरी चोरी मिलना चाहता हूँ ,
जो पापा और भाई के आने से डरती हो ,
ऐसी मेहबूबा चाहता हूँ ,
हॉं , मैं आज भी मोहब्बत
पुराने जमाने वाली चाहता हूँ ।



हे ईश्वर आन पड़ा है कहर कोरोना
विनती मेरे मालिक तुम मेहर करोना
भूल गए थे हम हस्ती तुम्हारी
मालिक संभाल ले अब कश्ती हमारी
अपने बच्चों को अब और सीख मत दो ना
विनती मेरे मालिक तुम मेहर करोना
प्रकृति की वेदना हम क्यों ना सुन पाए
आज अपनों की चीखे हमें यह बताएं
बहुत बड़ा ऋण प्रकृति का है चुकाना
विनती मेरे मालिक तुम मेहर करोना
रूह कांप जाती है आज ऐसी घड़ी है
फिर भी तेरी रहमत की आशा सबसे बड़ी है
ऐ विधाता विधि का यह लेख बदल दो ना
विनती मेरे मालिक तुम मेहर करोना
मोल क्या है अपनों का आज तूने सिखाया
घर बंद कर दिल के दरवाजों को खुलवाया
मकसद तेरा था हम सोते हुए को जगाना
विनती मेरे मालिक तुम मेहर करोना
आज हिंदू मुस्लिम सिख हो या इसाई
सबकी आंखें करुणा से हैं भर आई
कितना मुश्किल है अपनों से दूर जाना
विनती मेरे मालिक तुम मेहर करोना



नतमस्तक हम देश के उन रख वालों के
खुद को भूल जो लगे हैं लड़ने महामारी से
इनके नाम जले दियो को मत बुझाना
विनती मेरे मालिक तुम मेहर करोना
गाते पंछी , निर्मल नदिया वायु बिन जहर
बरसों के बाद आज देखी ऐसी सहर
साफ खुला आसमाँ कहे अब तो समझोना
विनती मेरे मालिक तुम मेहर करोना
मानते हम हुई भूल हमसे बड़ी है
माफ बच्चों को करना जिम्मेदारी तेरी है
हाथ जोड़े इन बेबस बच्चों को क्षमा दो ना
विनती मेरे मालिक तुम महर करोना
हे ईश्वर आन पड़ा है कहर कोरोना
विनती मेरे मालिक तुम मेहर करो ना



बंद दिहाड़ी घर बैठे हैं ,
कूचे , गलियाँ सब सुन्न हो गए ।
उदर रीते और आँख भरीं हैं
कुछ घर इतने मजबूर हो गए ।
कहें आपदा या रण समय का ,
जिसमे स्वयं के चेहरे दूर हो गए ।
घर भरे हैं रणभूमि खाली
मेल - मिलाप सब बन्द हो गए ।
घर का बेटी - बेटा दूर रुका है
कई घर मे बिछड़े पास आ गए ।
हर घर में कई स्वाद बने हैं
कई रिश्ते मीठे में तब्दील हो गए ।
बात हालातों की तुम समझो
तुम्हारे लिए कुछ अपनों से दूर हो गए ।
जो है अपना वो पास खड़ा है ।
मन्दिर - मस्जिद आदि सब दूर हो गए ।
धैर्य रखो , बस ये है रण धैर्य का
सशस्त्र बल आदि कमजोर पड़ गए ।
है बलवान धैर्य स्वयं में
अधैर्य के बल पे सब हार गए ।



रंजिश क्या करे हम उनसे
ये अपना दिल है जो उनका हो चला
उनको पाने की ज़ुस्तजु में
मैं अपना वजूद ही खो चला
शिखवा नहीं कुछ उनसे
वो शायद मेरी तक़दीर ना थे
समझने में हमने गलती की
वो उन ख़्वाबों के ताबीर ना थे
संभाल लिया हैं खुद को
पर ये आँखें परेशान करती है
जो उनकी तस्वीर को लिए
बड़ी शिददत से उनका इंतजार करती हैं



कहते हैं ज़िन्दगी का दूसरा नाम इम्तिहान हैं
पर क्यूँ , हर इम्तिहान में कोई न कोई क़ुर्बान हैं
अक्सर टूटे सपनो से बिखर जाया करते है वो लोग
जो भी यहां जीवन के सच से रहते अनजान है
अब सपने संजोने वाली उन आखों का क्या कसूर
नादान दिल की वो तो बस एक छवि , एक पहचान है
ज़िन्दगी समझते हैं कुछ लोग चंद पलों को
इश्क़ में कहाँ रहता ज़मीन पर कोई इंसान है
जब मिलती है सजा ज़िन्दगी में , किसी से दिल लगाने की ,
लगे बोझ खुदा का वो तोहफा , जिसका नाम जान है
ज़िन्दगी कितना भी दे गम , हंस के जी लो यारों
मौत भी आज तक कहाँ हुयी किसी पे मेहरबान है
जीवन सुख दुःख का एक घूमता चक्र है
जो ना समझा ये , वो नादान है , वो नादान है



मिलते अगर हम तो क्या एहसास होता
धड़कते दिल में क्या क्या ज़ज़्बात होता
बहते आँखों से आंसू , या लब खिलखिलाते
या दोनों के संगम का , एक साथ एहसास होता
करते ढेर सारी बातें , या चुप मुस्कुराते
चलते साथ साथ और हाथो में हाथ होता
रुकते फिर बहाने से , देखने को आखें
निगाहों ही निगाहों में , उमड़ता वो प्यार होता
बैठ कर कही , सीने से तेरे लग जाते
रुक जाए अब पल यही , ऐसा विचार होता
मिलते अगर हम तो क्या एहसास होता
धड़कते दिल में क्या क्या ज़ज़्बात होता



मेरे वज़ूद की कहानी वो , मेरे सर पे जिसका साया हैं ,
माँ तुझसे ये दुनिया मेरी , तुझसे ही जीवन पाया हैं ,
हर एहसास तुझसे ही जाना मैने इस जहाँ में आके
है कर्ज़दार उसका ये बेटा , दूध जो तूने पिलाया हैं
पहला लफ्ज़ तू बनी मेरे जीवन का , खुदा के करम से ,
पकड़ मेरे हाथों को , मुझे संभलना सिखाया हैं
मेरे एक छींक पे तड़पना तेरा , कितनी रात तू सोई नहीं
खुद को जला दोपहर भर , तेज धुप से बचाया हैं
हूँ आज मैं अपने क़दमों पे , जहाँ को पार कर के ,
हूँ पर तेरे क़दमों में , जिससे हर सीख को पाया हैं
तेरी ममता का प्यासा हूँ , लुटा दे मुझपे सच्चा प्यार
पूजता हूँ तुझे ऐसे , की भगवन की जगह बिठाया हैं
है दुआ ऊपर वाले से , गर वो इस जहाँ में कही है
रखे सदा खुश उसे , जिसने मुझे दुनिया में लाया हैं
मेरे वज़ूद की कहानी वो , मेरे सर पे जिसका साया हैं ,
माँ तुझसे ये दुनिया मेरी , तुझसे ही जीवन पाया हैं ,



चले हैं लोग मैं रस्ता हुआ हूं
मुद्दत से यहीं ठहरा हुआ हूं
ज़माने ने मुझे जब चोट दी है
मैं जिंदा था नहीं जिंदा हुआ हूं
मैं पहले से कभी ऐसा नहीं था
मैं तुमको देखकर प्यारा हुआ हूं
मैं कागज सा न फट जाऊं
ए लोगो उठाओ ना मुझे भीगा हुआ हूं
मेरी तस्वीर अपने साथ लेना
अभी हालात से सहमा हुआ हूं
कभी आओ इधर मुझको समेटो
मैं तिनकों सा कहीं बिखरा हुआ हूं
चलो अब पूछना तारों की बातें
अभी मैं आसमां सारा हुआ हूं
मुसलसल बात तेरी याद आई गया
वो वक़्त मैं उलझा हुआ हूं
बुरा कोई नहीं होता जन्म से
मुझे ही देख लो कैसा हुआ हूं
ज़माने ने मुझे जितना कुरेदा
मैं उतना और भी गहरा हुआ हूं



ए माँ तेरी याद बहुत आती हैं हमे
अब तो तेरी दुआएं ही बचाती हैं हमे
अपने क़दमों की हमे जन्नत दे दे
सीने से लगाके इस दिल को राहत दे दे
हम सबको अकेला तू क्यों छोड़ गयी
अपने बच्चों का दिल क्यों तोड़ गयी
आ माँ हम सब को वो चाहत दे दे
सीने से लगाके इस दिल को राहत दे दे
ए – माँ तेरी जुदाई , अब अक्सर रुलायेगी
तेरा गुस्सा करना , तेरी वो बातें अब सताएगी
ए माँ हमे अपनी ममता की दौलत दे दे
सीने से लगाके इस दिल को राहत दे दे
अब साया कौन सा ठहरेगा सर पर
कैसे आएगी अब रौनक घर पर
ए माँ , आ हमे जीने की हसरत दे दे
सीने से लगाके इस दिल को राहत दे दे



सच्चाई यह है कि
केवल ऊँचाई ही काफ़ी नहीं होती ,
सबसे अलग - थलग ,
परिवेश से पृथक ,
अपनों से कटा - बँटा ,
शून्य में अकेला खड़ा होना ,
पहाड़ की महानता नहीं ,
मजबूरी है ।
ऊँचाई और गहराई में
आकाश - पाताल की दूरी है ।
जो जितना ऊँचा ,
उतना एकाकी होता है ,
हर भार को स्वयं ढोता है ,
चेहरे पर मुस्कानें चिपका ,
मन ही मन रोता है ।



क़दम मिला कर चलना होगा
बाधाएँ आती हैं आएँ
घिरें प्रलय की घोर घटाएँ ,
पावों के नीचे अंगारे ,
सिर पर बरसें यदि ज्वालाएँ ,
निज हाथों में हँसते - हँसते ,
आग लगाकर जलना होगा ।
क़दम मिलाकर चलना होगा ।
हास्य - रूदन में , तूफ़ानों में ,
अगर असंख्यक बलिदानों में ,
उद्यानों में , वीरानों में ,
अपमानों में , सम्मानों में ,
उन्नत मस्तक , उभरा सीना ,
पीड़ाओं में पलना होगा ।
क़दम मिलाकर चलना होगा ।
उजियारे में , अंधकार में ,
कल कहार में , बीच धार में ,
घोर घृणा में , पूत प्यार में ,
क्षणिक जीत में , दीर्घ हार में ,
जीवन के शत - शत आकर्षक ,
अरमानों को ढलना होगा ।
क़दम मिलाकर चलना होगा ।
सम्मुख फैला अगर ध्येय पथ ,
प्रगति चिरंतन कैसा इति अब ,
सुस्मित हर्षित कैसा श्रम श्लथ ,
असफल , सफल समान मनोरथ ,
सब कुछ देकर कुछ न मांगते ,
पावस बनकर ढ़लना होगा ।
क़दम मिलाकर चलना होगा ।
कुछ काँटों से सज्जित जीवन ,
प्रखर प्यार से वंचित यौवन ,
नीरवता से मुखरित मधुबन ,
परहित अर्पित अपना तन - मन ,
जीवन को शत - शत आहुति में ,
जलना होगा , गलना होगा ।
क़दम मिलाकर चलना होगा ।



पिता एक उम्मीद है , एक आस है
परिवार की हिम्मत और विश्वास है ,
बाहर से सख्त अंदर से नर्म है
उसके दिल में दफन कई मर्म हैं ।
पिता संघर्ष की आंधियों में हौसलों की दीवार है
परेशानियों से लड़ने को दो धारी तलवार है ,
बचपन में खुश करने वाला खिलौना है
नींद लगे तो पेट पर सुलाने वाला बिछौना है ।
पिता जिम्मेवारियों से लदी गाड़ी का सारथी है
सबको बराबर का हक़ दिलाता यही एक महारथी है
सपनों को पूरा करने में लगने वाली जान है
इसी से तो माँ और बच्चों की पहचान है ।
पिता ज़मीर है पिता जागीर है
जिसके पास ये है वह सबसे अमीर है ,
कहने को सब ऊपर वाला देता है
पर खुदा का ही एक रूप पिता का शरीर है ।



जो मिला मुसाफ़िर वो रास्ते बदल डाले
दो क़दम पे थी मंज़िल फ़ासले बदल डाले
आसमाँ को छूने की कूवतें जो रखता था
आज है वो बिखरा सा हौंसले बदल डाले
शान से मैं चलता था कोई शाह कि तरह
आ गया हूँ दर दर पे क़ाफ़िले बदल डाले
फूल बनके वो हमको दे गया चुभन इतनी
काँटों से है दोस्ती अब आसरे बदल डाले
इश्क़ ही ख़ुदा है सुन के थी आरज़ू आई
ख़ूब तुम ख़ुदा निकले वाक़िये बदल डाले



खुशियों को हर कोई बाँट लेता हैं
पर किसी के गम को बांटना आसान नहीं होता
किसी जरुरतमंद की मदद करना इंसानियत हैं
ये किसी पर कोई एहसान नहीं होता
परिंदे भी लौट आते हैं आखिर में अपने बसेरे की ओर
पर कई इंसान ऐसे भी हैं जिनका कोई मकान नहीं होता
एक बच्चा सड़क के किनारे बैठ कुछ सोच रहा था
क्या गरीब बच्चो के दिल में कोई अरमान नहीं होता ?
ये बात सच हैं के हर एक का अपना अपना नसीब हैं
पर क्या कमजोर लोगो को देख मन कभी शर्मिंदा नहीं होता
आज के दौर में गरीबी से बड़ी कोई सजा नहीं
काश ऐसा हो के गरीबी का ही कोई नाम - o - निशान नहीं होता



आओ दिवाली मनाये हम
खुशियों का मौका हैं खुशिया मनाये हम
कभी धर्म , कभी जाति , कभी भाषा के नाम पर लड़े हम
फिर भी कहते हो दिवाली हैं , आओ हाथ मिलाये हम
आओ दिवाली मनाये हम
जला के औरो के घरो को इस दिवाली में
किस मुँह से अपने घरो को सजाये हम
आओ दिवाली मनाये हम
इस दिवाली सोया किसान का घर एक साथ खा के ज़हर
हमे इससे क्या , आओ बच्चो को अपने मिठाई खिलाये हम
आओ दिवाली मनाये हम
कोई मराठी , कोई पंजाबी , कोई तमिल , तो कोई बंगाली
आओ निकले इस दिवाली एक हिंदुस्तानी ढूंढ लाये हम
आओ दिवाली मनाये हम
मारा गया कल मुंबई में एक माँ का लाल नाम जिसका राहुल था
छोड़ो यारो उस अजनबी की मौत पे क्यों मातम मनाये हम
आओ दिवाली मनाये हम
सो रहा हैं देश मेरा , घायल आज ओढ़े हुए कफ़न
आओ यारो दीपक नहीं , उसकी चिता जलाये हम
आओ दिवाली मनाये हम
खुशियों का मौका हैं खुशिया मनाये हम



जीवन की शुरुआत हैं माँ ,
हर लम्हे में साथ हैं माँ ,
खुशियों की बरसात हैं माँ ,
डूबती नैया की पतवार हैं माँ ,
प्यार करे तो दुर्गा हैं माँ ,
गुस्सा करे तो काली हैं माँ ,
हर रूप है निराला उसका ,
चाहे वो हो दुर्गा माँ ,
चाहे वो हो काली माँ ,
मानो तो भगवन हैं माँ ,
ईश्वर का दिया वरदान है माँ



आसमान से तारे तोड़ लाता , अगर बस में मेरे होता
तेरे कदमो में जन्नत बिछाता , अगर बस में मेरे होता
तुझे दुनिया की सेर करा , एक नया ही जहां दिखलाता
तेरी राहों में फूल बिछाता , अगर बस में मेरे होता
तेरे ख्वाब की हक़ीक़त बन , सपने सारे सच कर जाता
तेरे दर्द को खुद पर झेल जाता , अगर बस में मेरे होता
मैं खुद को तेरा आईना और एक तस्वीर निराली बनाता
तेरे आंसू को अपनी आँखों से गिराता , अगर बस में मेरे होता
तेरे लिए एक ताजमहल बनवाता , प्यार मेरा सबको दिखलाता
खुदा बन तेरी हर एक दुआ पूरी करता , अगर बस में मेरे होता
कितनी मोहब्बत हैं तुमसे मुझे ये तुम्हे समझाने के लिए
अपना दिल तेरे दिल में धड़काता , अगर मेरे बस में होता



घबराने से मसले हल नहीं होते
जो आज है , वो कल नहीं होते ।
ध्यान रखो इस बात का ज़रूर
कीचड़ में सब कमल नहीं होते ।
नफ़ा पहुँचाते हैं जो जिस्म को
मीठे अक्सर वो फल नहीं होते ।
जुगाड़ करना पड़ता है हमेशा
रस्ते तो कभी सरल नहीं होते ।
दर्द की सर्द हवा से बनते हैं जो
वो ठोस कभी तरल नहीं होते ।
नफ़रत की खाद से जो पेड़ पनपते हैं
मीठे उनके कभी फल नहीं होते ।
जो आपको आपसे ज्यादा समझे
ऐसे लोग दरअसल नहीं होते ।



होंठो पे अपने होंठ रख दूँ
आ तुझे मैं प्यार कर लू ।
साँसों में साँसें घुल जाने दे
बाँहों में बाहें मिल जाने दे ।
दो जिस्म हम , जान एक है
इरादे मेरे आज नहीं नेक है ।
आग लग रही है , तन - बदन में
जल रहा हूँ मैं प्रेम अगन में ।
लबों पे अपने लब रख दूँ
आ तुझे मैं प्यार कर लू ।
एक दूजे में खो जाने दे
मुझको तेरा हो जाने दे ।
आग लग रही है , तन और मन में
सुलग रहा हूँ मैं , बरसते सावन में ।
चलो ना पूरी तरह बहक जाते है
ताक़त आज अपनी आज़्माते है ।



पहले दोस्त , दोस्त की मदद करता था दोस्ती के लिए
आज दोस्त , दोस्त की मदद करता है अक्सर अपने स्वार्थ के लिए
पहले दोस्त पैसा दोस्त को दे देता था हमेशा के लिए
और दोस्त कैसे भी करके लौटाता था , मन के सुकून के लिए
आज कल दोस्ती तो लगता है , जैसे नाम के लिए रह गयी हैं
कितना सब बदल गए हैं और कितनी सोच भी बदल गयी हैं
और कहते हैं अपने दोस्त को जो उधार दे वो मूर्ख कहलाये
और जो उधार वापस करे , वो उससे भी बड़ा मुर्ख कहलाये
दोस्ती का नाम बदनाम हुए जा रहा हैं
फिर भी किसी को कोई फर्क नहीं पड़ रहा हैं
माहौल दिन - ब - दिन ख़राब होता जा रहा हैं
इंसान का इंसान से विश्वास उठता जा रहा हैं
बदलता माहौल देख बहुत दुःख हो रहा हैं
देखो दोस्तों इंसान कहा से कहा जा रहा हैं |



भरी भरी सी हैं ज़िन्दगी , भावो में बहने लगा हूँ
हाँ मैं तेरे प्यार में फिर से पड़ने लगा हूँ
सोचा रुक जाएगी ज़िन्दगी , जब उसने मेरे दिल को तोडा
लेकिन तूने आके मेरी ज़िन्दगी में इसका टुकड़ा टुकड़ा जोड़ा
सपने लेने छोड़ दिया था , लगा था तनहा सा रहने
अब तू मिली ज़िन्दगी में और तेरे सपने के सागर में लगा हूँ बहने
भरी भरी सी हैं ज़िन्दगी , भावो में बहने लगा हूँ
चली गयी थी चेहरे की हंसी आने लगे थे दुःख
तुम मिली ज़िन्दगी में अब सच हैं सारे सुख
प्यार एक शब्दो का खेल हैं ऐसा लगा था सबसे कहने
आज तो फिर से प्यार हो गया और लगा हूँ तेरे ख्वाबो में रहने
भरी भरी सी हैं ज़िन्दगी , भावो में बहने लगा हूँ



शेर घायल है मगर दहाड़ना नहीं भूला
एक बार में सौ को पछाड़ना नहीं भूला ।
कुत्ते समझ रहे हैं कि , शेर तो हो चुका है ढ़ेर
उन्हें कौन समझाए कि , ये तो समय का है फेर ।
साज़िश और षड्यंत्र के बल पर , हुआ यह सब
वरना आज तक कोई , शेर को मार सका है कब ।
विरोधियों ने बैठक बुलाई , नई - नई योजना बनाई
सिंह को वश में करने के लिए , चक्रव्यूह रचना सुझाई ।
चौकन्ना एक चीता , हालात जो सब समझ चुका था
ऐसे ही एक जाल में , बहुत पहले खुद फंस चुका था ।
कुत्ते गीदड़ सियार लोमड़ी , बेशक सब गए हो मिल
अपनी ही चाल में फंसेगे सब , नहीं अब ये मुश्किल ।
शेर ज़ख़्मी है लेकिन शिकार करना नहीं भूला
पंजों से अपने घातक प्रहार करना नहीं भूला ।



माया बोली मोदी से , होली कैसे खेलूँ रे तेरे संग
बुरी तरह से हार गई इस चुनाव की जंग
हाथी मेरा सो गया था , पीली थी उसने भंग
होली कैसे खेलु रे मोदी तेरे संग
मोदी ने घोला केसरिया , माया ने नीला रंग
नीला रंग चढ़ न सका जनता पर
मै देख कर हो गयी बहुत दंग
होली कैसे खेलूँ रे मोदी तेरे संग
भर भर पिचकारी तूने ऐसी मारी
मेरी चोली हो गयी थी तंग
गीले सारे मेरे वस्त्र हो गए
चमक रहे थे मेरे सारे अंग
होली कैसे खेलूँ रे मोदी तेरे संग
अखिलेश बबुआ मोदी से बोला
हुई करारी हार मेरी साईकिल खा गयी थी जंग
बची खुची कसर राहुल ने पूरी कर दी
जब से मिला था उसका संग
होली कैसे खेलु रे मोदी तेरे संग
साईकिल मेरे पंचर हो गयी थी
बैठी थी दो सवारी भारी
इतना बोझ कैसे संभाले
अक्ल गयी थी मेरी मारी
परिवार भी सहारा न दे सका
उससे भी हो गयी थी जंग
होली कैसे खेलूँ रे मोदी तेरे संग



आज पास तुम चले आओ , तो कोई बात बने
अपना मुझे भी बनाओ , तो कोई बात बने
मेरी हर सांस - o - एहसास ने तेरा एतबार किया
हर नजर ने , हर जज़्बे ने तुमसे इज़हार किया
आज हमे तुम भी चाहो , तो कोई बात बने
मोहबत्त तुम भी जताओ , तो कोई बात बने
आज वादा तुम भी निभाओ , तो कोई बात बने
एक कसम तुम भी खाओ , तो कोई बात बने
लिखें हैं ना जाने कितने नगमे इस प्यार ने
मांगी हैं कितनी ही दुआएं पल पल इस इन्तजार ने
आज गीत तुम भी गुनगुनाओ , तो कोई बात बने
एक ग़ज़ल तुम भी सुनाओ , तो कोई बात बने
बहुत हैं अरमान साथ तुम्हारे जीने का हमे
इश्क़ के पहलु में मुस्कुरा कर मरने का हमे
आज अगर तुम भी मान जाओ , तो कोई बात बने
दुनिया अपनी भी दिखाओ , तो कोई बात बने



जो देखे वही हैरान हो जाए
दुश्मन भी तेरा कद्रदान हो जाए
आग बन जाए गुलिस्तां यहां
गर कामिल तेरा ईमान हो जाए
इतना भी अकेला न रहना कभी
के खाली दिल का मकान हो जाए
बोझिल लगने लगती हैं ये साँसें
ज़िन्दगी जब इम्तिहान हो जाए
सुनता नहीं वो फिर किसी की
जब दिल यह बेईमान हो जाए
अल्फ़ाज़ कहो न उर्दू में कुछ
शहद सी यह जुबान हो जाए



किसी का सवाल बन गयी
तो किसी का खयाल बन गयी
छोटी सी नाजुक कली
और फिर गुलाब बन गयी
निखरता शबाब बन गयी
ग़ज़ल की किताब बन गयी
छोटी सी नाजुक कली
और फिर गुलाब बन गयी
आँगन की गुड़िया अब देखो
बड़ी सी मिसाल बन गयी
छोटी सी नाजुक कली
और फिर गुलाब बन गयी
घर की नवाब बन गयी
आशिक़ का ख्वाब बन गयी
हसीन महताब बन गयी
छोटी सी नाजुक कली
और फिर गुलाब बन गयी



तुम्हारे साथ आजकल , यूँ हर जगह रहता हूँ मैं
हद से ज्यादा सोचू तुम्हें , बस यहीं सोचता हूँ मैं
पता नहीं हमारे दरमियान , यह कौनसा रिश्ता है
लगता है के सालों पुराना , अधूरा कोई किस्सा है
तुम्हारी तस्वीरों में मुझे , अपना साया दिखता है
महसूस करता है जो यह मन , वहीं तो लिखता है
तुम्हारी आवाज़ सुनने को , हर पल बेक़रार रहता हूँ
नहीं करूँगा याद तुम्हें मैं , खुद से हर बार कहता हूँ
नाराज़ ना होना कभी , बस यहीं एक गुज़ारिश है
महकी हुई इन साँसों की , साँसों से सिफ़ारिश है
बदल जाएं चाहे सारा जग , पर ना बदलना तुम कभी
ख़्वाबों के खुशनुमा शहर में , मिलने आना तुम कभी ।



कोई टोपी तो कोई अपनी पगड़ी बेच देता है
मिले अगर भाव अच्छा , जज भी कुर्सी बेच देता है ,
जला दी जाती है ससुराल में अक्सर वही बेटी
के जिस बेटी की खातिर बाप किडनी बेच देता है ,
कोई मासूम लड़की प्यार में कुर्बान है जिस पर
बनाकर वीडियो उसका , वो प्रेमी बेच देता है ,
ये कलयुग है , कोई भी चीज़ नामुमकिन नहीं इसमें
कली , फल फूल , पेड़ पौधे सब माली बेच देता है ,
किसी ने प्यार में दिल हारा तो क्यूँ हैरत है लोगों को
युद्धिष्ठिर तो जुए में अपनी पत्नी बेच देता है



ना मुसलमान खतरे में है ,
ना हिन्दू खतरे में है
धर्म और मज़हब से बँटता
इंसान खतरे में है ।
ना राम खतरे में है ,
ना रहमान खतरे में है
सियासत की भेट चढ़ता
भाईचारा खतरे में है ।
ना कुरआन खतरे में है ,
ना गीता खतरे में है
नफरत की दलीलों से
इन किताबो का ज्ञान खतरे में है ।
ना मस्जिद खतरे में है ,
ना मंदिर खतरे में है
सत्ता के लालची हाथो ,
इन दीवारो की बुनियाद खतरे में है ।
ना ईद खतरे में है ,
ना दिवाली खतरे में है
गैर मुल्कों की नज़र लगी है ,
हमारा सदभाव खतरे में है ।
धर्म और मज़हब का चश्मा
उतार कर देखो दोस्तों
अब तो हमारा
हिन्दुस्तान खतरे में है |
एक बनो , नेक बनो
ना हिन्दू बनो ना मुसलमान बनो ,
अरे पहले ढंग से इंसान तो बनो ।



मौसम से हरियाली गायब
जीवन से खुशहाली गायब
ईयरफ़ोन हुआ है गहना
अब कानों से बाली गायब
ईद खुशी की आये कैसे
होली गुम दीवाली गायब
उतरा है आँखों का पानी
औ चेहरे की लाली गायब
अफ़वाहों के बम जिन्दा हैं
बातें भोली - भाली गायब
मीठापन भी ज़हर हुआ है
वो मिश्री सी गाली गायब



तू जिंदगी को जी ,
उसे समझने की कोशिश न कर
सुन्दर सपनो के ताने बाने बुन ,
उसमे उलझने की कोशिश न कर
चलते वक़्त के साथ तू भी चल ,
उसमे सिमटने की कोशिश न कर
अपने हाथो को फैला , खुल कर साँस ले ,
अंदर ही अंदर घुटने की कोशिश न कर
मन में चल रहे युद्ध को विराम दे ,
खामख्वाह खुद से लड़ने की कोशिश न कर
कुछ बाते भगवान् पर छोड़ दे ,
सब कुछ खुद सुलझाने की कोशिश न कर
जो मिल गया उसी में खुश रह ,
जो सकून छीन ले वो पाने की कोशिश न कर
रास्ते की सुंदरता का लुत्फ़ उठा ,
मंजिल पर जल्दी पहुचने की कोशिश न कर !



सुनो यूँ  चुप  से न रहा करो ,
यूँ  खामोश  से जो हो जाते हो ,
तो दिल को  वहम  सा हो जाता है ,
कहीं  खफा  तो नही हो ?
कहीं उदास तो नही हो ?
तुम  बोलते  अच्छे लगते हो ,
तुम लड़ते अच्छे लगते हो ,
कभी  शरारत  से , कभी  गुस्से  से ,
तुम  हँसते  अच्छे लगते हो ,
सुनो यूँ  चुप  से ना रहा करो ।



कोशिश कर , हल निकलेगा ।
आज नही तो , कल निकलेगा ।
अर्जुन के तीर सा सध ,
मरूस्थल से भी जल निकलेगा ।
मेहनत कर , पौधो को पानी दे ,
बंजर जमीन से भी फल निकलेगा ।
ताकत जुटा , हिम्मत को आग दे ,
फौलाद का भी बल निकलेगा ।
जिन्दा रख , दिल में उम्मीदों को ,
गरल के समन्दर से भी गंगाजल निकलेगा ।
कोशिशें जारी रख कुछ कर गुजरने की ,
जो है आज थमा थमा सा , चल निकलेगा ।



उलझनों और कश्मकश में उम्मीद की ढाल लिए बैठा हूँ
ए जिंदगी ! तेरी हर चाल के लिए मैं दो चाल लिए बैठा हूँ |
लुत्फ़ उठा रहा हूँ मैं भी आँख – मिचौली का
मिलेगी कामयाबी हौसला कमाल लिए बैठा हूँ
चल मान लिया दो - चार दिन नहीं मेरे मुताबिक
गिरेबान में अपने ये सुनहरा साल लिए बैठा हूँ
ये गहराइयां , ये लहरें , ये तूफां , तुम्हें मुबारक
मुझे क्या फ़िक्र मैं कश्तियां और दोस्त बेमिसाल लिए बैठा हूँ



मिला वो भी नही करते ,
मिला हम भी नही करते
दगा वो भी नही करते ,
दगा हम भी नही करते
उन्हे रुसवाई का दुख ,
हमे तन्हाई का डर
गिला वो भी नही करते ,
शिकवा हम भी नही करते
किसी मोड़ पर मुलाकात हो जाती है अक्सर
रुका वो भी नही करते ,
ठहरा हम भी नही करते
जब भी देखते हैं उन्हे ,
सोचते है कुछ कहें उनसे
सुना वो भी नही करते ,
कहा हम भी नही करते
लेकिन ये भी सच है ,
की मोहब्बत उन्हे भी हे हमसे
इकरार वो भी नही करते ,
इज़हार हम भी नही करते



राह में मुश्किल होगी हजार ,
तुम दो कदम बढाओ तो सही ,
हो जाएगा हर सपना साकार ,
तुम चलो तो सही , तुम चलो तो सही ।
मुश्किल है पर इतना भी नहीं ,
कि तू कर ना सके ,
दूर है मंजिल लेकिन इतनी भी नहीं ,
कि तु पा ना सके ,
तुम चलो तो सही , तुम चलो तो सही ।



कोशिश कर , हल निकलेगा
आज नहीं तो , कल निकलेगा
अर्जुन के तीर सा सध
मरूस्थल से भी जल निकलेगा



कोने में बैठ कर क्यों रोता है ,
यू चुप चुप सा क्यों रहता है ।
आगे बढ़ने से क्यों डरता है ,
सपनों को बुनने से क्यों डरता है ।
तकदीर को क्यों रोता है ,
मेहनत से क्यों डरता है ।



लहरों से डर कर नौका पार नहीं होती
कोशिश करने वालों की हार नहीं होती
नन्हीं चींटी जब दाना लेकर चलती है
चढ़ती दीवारों पर , सौ बार फिसलती है
मन का विश्वास रगों में साहस भरता है
चढ़कर गिरना , गिरकर चढ़ना न अखरता है
आख़िर उसकी मेहनत बेकार नहीं होती
कोशिश करने वालों की हार नहीं होती



गिरना भी अच्छा है ,
औकात का पता चलता है
बढ़ते हैं जब हाथ उठाने को
अपनों का पता चलता है !



सिर्फ हंगामा खड़ा करना मेरा मकसद नहीं ,
सारी कोशिश है कि ये सूरत बदलनी चाहिए ।
मेरे सीने में नहीं तो तेरे सीने में सही ,
हो कहीं भी आग , लेकिन आग जलनी चाहिए



अग्निपथ ! अग्निपथ ! अग्निपथ !
वृक्ष हों भले खड़े ,
हों घने , हों बड़े ,
एक पत्र छाँह भी माँग मत , माँग मत , माँग मत !
अग्निपथ ! अग्निपथ ! अग्निपथ



हार नहीं मानूंगा , रार नयी ठानूंगा ,
काल के कपाल पे लिखता मिटाता हूंगीत नया गाता हूं



मैंरथ का टूटा हुआ पहिया हूंलेकिन मुझे फेंको मत !
क्या जाने कबइस दुरूह चक्रव्यूह मेंअक्षौहिणी सेनाओं को चुनौती देता हुआकोई दुस्साहसी अभिमन्यु
आकर घिर जाय !



रुके न तू , थके न तू
झुके न तू , थमे न तू
सदा चले , थके न तू
रुके न तू , झुके न तू



जब आज मेरे सामने
है रास्ता इतना पड़ा
जब तक मंजिल न पा सकूं
तब तक मुझे न विराम है
चलना हमारा काम है



शुरू हुई आराध्य - भूमि यह ,
क्लान्ति नहीं रे राही
और नहीं तो पाँव लगे हैं ,
क्यों पड़ने डगमग – से ?
बाकी होश तभी तक , जब तक जलता तूर नहीं है
थककर बैठ गये क्या भाई ! मंजिल दूर नहीं है ।



प्राण - पण से करेंगे प्रतिकार
समर्पण की माँग अस्वीकार
दाँव पर सब कुछ लगा है , रुक नहीं सकते
टूट सकते हैं मगर हम झुक नहीं सकते



होंगे कामयाब , हम होंगे कामयाब एक दिन
मन में है विश्वास , पूरा है विश्वास
हम होंगे कामयाब एक दिन ।



सरफ़रोशी की तमन्ना अब हमारे दिल में है ,
देखना है ज़ोर कितना बाज़ु - ए - कातिल में है l
वक्त आने दे बता देंगे तुझे ऐ आस्माँ !
हम अभी से क्या बतायें क्या हमारे दिल में है



सच है , विपत्ति जब आती है ,
कायर को ही दहलाती है ,
सूरमा नहीं विचलित होते ,
क्षण एक नहीं धीरज खोते ,
विघ्नों को गले लगाते हैं ,
काँटों में राह बनाते हैं ।



तेरा आह्वान सुन कोई ना आए , तो तू चल अकेला ,
चल अकेला , चल अकेला , चल तू अकेला !
तेरा आह्वान सुन कोई ना आए , तो चल तू अकेला ,
जब सबके मुंह पे पाश
ओरे ओरे ओ अभागी ! सबके मुंह पे पाश ,
हर कोई मुंह मोड़के बैठे , हर कोई डर जाय !



मैं ठोकर उसे लगाकर बढ्ता जाता
मैं ठुकरा सकूं तुम्हें भी हंसकर जिससे
तुम मेरा मन - मानस पाषाण करो
मैं तूफ़ानों मे चलने का आदी हूं
तुम मत मेरी मंजिल आसान करो



तू ख़ुद की खोज में निकल
तू किसलिए हताश है
तू चल तेरे वजूद की
समय को भी तलाश है
जो तुझसे लिपटी बेड़ियाँ
समझ न इनको वस्त्र तू
ये बेड़ियाँ पिघाल के
बना ले इनको शस्त्र तू
तू ख़ुद की खोज में निकल



सफ़र में धूप तो होगी , जो चल सको तो चलो
सभी हैं भीड़ में , तुम भी निकल सको तो चलो
इधर - उधर कई मंजिल है , चल सको तो चलो
बने बनाये हैं साँचे , जो ढल सको तो चलो






धूप बहुत है राहत इन्दौरी
धूप बहुत है मौसम जल थल भेजो ना
धूप बहुत है मौसम जल थल भेजो न
बाबा मेरे नाम का बादल भेजो न
मौल्सरी की शाख़ों पर भी दिए जलें
शाख़ों का केसरिया आँचल भेजो न
नन्ही - मुन्नी सब चहकारें कहाँ गईं
मोरों के पैरों की पायल भेजो न
बस्ती - बस्ती दहशत किसने बो दी है
गलियों - बाज़ारों की हलचल भेजो न
सारे मौसम एक उमस के आदी हैं
छाँव की ख़ुशबू , धूप का संदल भेजो न
मैं बस्ती में आख़िर किस से बात करूँ
मेरे जैसा कोई पागल भेजो न
सिर्फ़ सच और झूठ की मीज़ान में रक्खे रहे
सिर्फ़ सच और झूठ की मीज़ान में रक्खे रहे
हम बहादुर थे मगर मैदान में रक्खे रहे
जुगनुओं ने फिर अँधेरों से लड़ाई जीत ली
चाँद - सूरज घर के रौशनदान में रक्खे रहे
धीरे - धीरे सारी किरनें ख़ुदकुशी करने लगीं
हम सहीफ़ा थे मगर जुज़दान में रक्खे रहे
बंद कमरे खोल कर सच्चाइयाँ रहने लगीं
ख़्वाब कच्ची धूप थे , दालान में रक्खे रहे
सिर्फ़ इतना फ़ासला है ज़िंदगी से मौत का
शाख़ से तोड़े गए गुलदान में रक्खे रहे
ज़िंदगी भर अपनी गूँगी धड़कनों के साथ - साथ
हम भी घर के क़ीमती सामान में रक्खे रहे
सर पर सात आकाश ज़मीं पर सात समुंदर बिखरे हैं
सर पर सात आकाश , ज़मीं पर सात समुंदर बिखरे हैं
आँखें छोटी पड़ जाती हैं इतने मंज़र बिखरे हैं
ज़िंदा रहना खेल नहीं है इस आबाद ख़राबे में
वो भी अक्सर टूट गया है , हम भी अक्सर बिखरे हैं
उस बस्ती के लोगों से जब बातें कीं तो ये जाना
दुनिया भर को जोड़ने वाले अंदर - अंदर बिखरे हैं
इन रातों से अपना रिश्ता जाने कैसा रिश्ता है
नींदें कमरों में जागी हैं , ख़्वाब छतों पर बिखरे हैं
आँगन के मासूम शजर ने एक कहानी लिक्खी है
इतने फल शाख़ों पे नहीं थे जितने पत्थर बिखरे हैं
सारी धरती , सारे मौसम , एक ही जैसे लगते हैं
आँखों आँखों क़ैद हुए थे मंज़र मंज़र बिखरे हैं
हंसते रहते हैं मुसलसल हम - तुम
हंसते रहते हैं मुसल्सल हम - तुम
हों ना जायें कहीं पागल हम - तुम
जैसे दरिया किसी दरिया से मिले
आओ ! हो जाएँ मुकम्मल हम - तुम
उड़ती फिरती है हवाओं में ज़मीं
रेंगते फिरते हैं पैदल हम - तुम
प्यास सदियों की लिए आँखों में
देखते रहते हैं बादल हम - तुम
धूप हमने ही उगाई है यहां
हैं इसी राह का पीपल हम - तुम
शहर की हद ही नहीं आती है
काटते रहते हैं जंगल हम - तुम
हौसले ज़िंदगी के देखते हैं
हौसले ज़िंदगी के देखते हैं
चलिए कुछ रोज़ जी के देखते हैं
नींद पिछली सदी की ज़ख़्मी है
ख़्वाब अगली सदी के देखते हैं
रोज़ हम इस अँधेरी धुँध के पार
क़ाफ़िले रौशनी के देखते हैं
धूप इतनी कराहती क्यों है
छाँव के ज़ख़्म सी के देखते हैं
टुकटुकी बाँध ली है आँखों ने
रास्ते वापसी के देखते हैं
पानियों से तो प्यास बुझती नहीं
आइए ज़हर पी के देखते हैं
हमें दिन - रात मरना चाहिए था
हमें दिन - रात मरना चाहिए था
मियाँ कुछ कर गुज़रना चाहिए था
बहुत ही ख़ूबसूरत है ये दुनिया
यहाँ कुछ दिन ठहरना चाहिए था
मुझे तू ने किनारे से है जाना
समंदर में उतरना चाहिए था
यहाँ सदियों से तारीकी जमी है
मेरी शब को सिहरना चाहिए था
अकेली रात बिस्तर पर पड़ी है
मुझे इस दिन से डरना चाहिए था
डुबोकर मुझको ख़ुश होता है दरिया
उसे तो डूब मरना चाहिए था
किसी से बेवफ़ाई की है मैंने
मुझे इक़रार करना चाहिए था
ये देखो किरचियाँ हैं आइनों की
सलीक़े से सँवरना चाहिए था
किसी दिन उसकी महफ़िल में पहुँचकर
गुलों में रंग भरना चाहिए था
फ़लक पर तब्सरा करने से पहले
ज़मीं का क़र्ज़ उतरना चाहिए था
दाव पर मैं भी , दाव पर तू भी है
दाव पर मैं भी , दाव पर तू भी है
बेख़बर मैं भी , बेख़बर तू भी
आस्मां ! मुझसे दोस्ती करले
दरबदर मैं भी , दरबदर तू भी
कुछ दिनों शहर की हवा खा ले
सीख जायेगा सब हुनर तू भी
मैं तेरे साथ , तू किसी के साथ
हमसफ़र मैं भी हमसफ़र तू भी
हैं वफ़ाओं के दोनों दावेदार
मैं भी इस पुलसिरात पर , तू भी
ऐ मेरे दोसत ! तेरे बारे में
कुछ अलग राय थी मगर , तू भी
कौन दरियाओं का हिसाब रखे
कौन दरियाओं का हिसाब रखे
नेकियाँ , नेकियों में डाल आया
ज़िंदगी किस तरह गुज़ारते हैं
ज़िंदगी भर न ये कमाल आया
झूठ बोला है कोई आईना
वर्ना पत्थर में कैसे बाल आया
वो जो दो - गज़ ज़मीं थी मेरे नाम
आसमाँ की तरफ़ उछाल आया
क्यूँ ये सैलाब - सा है आँखों में
मुस्कुराए थे हम , ख़याल आया
मेरे मरने की ख़बर है उसको
मेरे मरने की ख़बर है उसको
अपनी रुसवाई का डर है उसको
अब वह पहला - सा नज़र आता नहीं
ऐसा लगता है नज़र है उसको
मैं किसी से भी मिलूँ , कुछ भी करूं
मेरी नीयत की ख़बर है उसको
भूल जाना उसे आसान नहीं
याद रखना भी हुनर है उसको
रोज़ मरने की दुआ माँगता है
जाने किस बात का डर है उसको
मंज़िलें साथ लिये फिरता है
कितना दुश्वार सफ़र है उसको
सर पर बोझ अँधियारों का है मौला ख़ैर
सर पर बोझ अँधियारों का है मौला ख़ैर
और सफ़र कुहसारों का है मौला ख़ैर
दुश्मन से तो टक्कर ली है सौ - सौ बार
सामना अबके यारों का है मौला ख़ैर
इस दुनिया में तेरे बाद मेरे सर पर
साया रिश्तेदारों का है मौला ख़ैर
दुनिया से बाहर भी निकलकर देख चुके
सब कुछ दुनियादारों का है मौला ख़ैर
और क़यामत मेरे चराग़ों पर टूटी
झगड़ा चाँद - सितारों का है मौला ख़ैर
लिख रहा है हुजरा पीर फ़क़ीरों का
और मंजर दरबारों का है मौला ख़ैर
चौराहों पर वर्दी वाले आ पहुंचे
मौसम फिर त्यौहारों का है मौला ख़ैर
एक ख़ुदा है , एक पयम्बर , एक किताब
झगड़ा तो दस्तारों का है मौला ख़ैर
वक़्त मिला तो मसजिद भी हो आएंगे
बाक़ी काम मज़ारों का है मौला ख़ैर
मैंने अलिफ़ से ये तक ख़ुशबू बिखरा दी
लेकिन गांव गंवारों का है मौला ख़ैर
हमें अब इश्क़ का चाला पड़ा है
हमें अब इश्क़ का चाला पड़ा है
बड़े मुँहज़ोर से पाला पड़ा है
कई दिन से नहीं डूबा यह सूरज
हथेली पर मेरी छाला पड़ा है
यह साज़िश धूप की है या हवा की
गुलों का रंग क्यों काला पड़ा है
सफ़र पर मैं तो तनहा जा रहा हूं
यह बस्ती भर में क्यों ताला पड़ा है
मेरी पलकों पे उतरे फिर फ़रिश्ते
समुन्दर फिर तह - ओ - बाला पड़ा है
सुनहरा चांद उतरा है नदी में
किनारे चांद का हाला पड़ा है
यहां पर ख़त्म हैं ऊंची उड़ानें
ज़मीं पर आसमां वाला पड़ा है
उलझकर रह गए हैं सारे मंज़र
हमारी आंख में जाला पड़ा है
हवा है दोपहर तक भीगी - भीगी
सवेरे देर तक पाला पड़ा है
पुराने शहर के मंज़र निकलने लगते हैं
पुराने शहर के मंज़र निकलने लगते हैं
ज़मीं जहाँ भी खुले घर निकलने लगते हैं
मैं खोलता हूँ सदफ़ मोतियों के चक्कर में
मगर यहाँ भी समन्दर निकलने लगते हैं
हसीन लगते हैं जाड़ों में सुबह के मंज़र
सितारे धूप पहन कर निकलने लगते हैं
बुलन्दियों का तसव्वुर भी ख़ूब होता है
कभी - कभी तो मेरे पर निकलने लगते हैं
बुरे दिनों से बचाना मुझे मेरे मौला !
क़रीबी दोस्त भी बच कर निकलने लगते हैं
अगर ख़्याल भी आए कि तुझको ख़त लिक्खूँ
तो घोंसलों से कबूतर निकलने लगते हैं
अपने दीवार - ओ - दर से पूछते हैं
अपने दीवार - ओ - दर से पूछते हैं
घर के हालात घर से पूछते हैं
क्यूँ अकेले हैं क़ाफ़िले वाले
एक - एक हमसफ़र से पूछते हैं
कितने जंगल हैं इन मकानों में
बस यही शहर भर से पूछते हैं
यह जो दीवार है यह किस की है
हम इधर वह उधर से पूछते हैं
हैं कनीज़ें भी इस महल में क्या
शाहज़ादों के डर से पूछते हैं
क्या कहीं क़त्ल हो गया सूरज
रात से रात - भर से पूछते हैं
जुर्म है ख़्वाब देखना भी क्या
रात - भर चश्म - ए - तर से पूछते हैं
ये मुलाक़ात आख़िरी तो नहीं
हम जुदाई के डर से पूछते हैं
कौन वारिस है छाँव का आख़िर
धूप में हम - सफ़र से पूछते हैं
ये किनारे भी कितने सादा हैं
कश्तियों को भँवर से पूछते हैं
वो गुज़रता तो होगा अब तन्हा
एक - इक रहगुज़र से पूछते हैं
क्या कभी ज़िंदगी भी देखेंगे
बस यही उम्र - भर से पूछते हैं
ज़ख़्म का नाम फूल कैसे पड़ा
तेरे दस्त - ए - हुनर से पूछते हैं
हमने ख़ुद अपनी रहनुमाई की
हमने ख़ुद अपनी रहनुमाई की
और शोहरत हुई ख़ुदाई की
मैंने दुनिया से , मुझ से दुनिया ने
सैकड़ों बार बेवफ़ाई की
खुले रहते हैं सारे दरवाज़े
कोई सूरत नहीं रिहाई की
टूटकर हम मिले हैं पहली बार
ये शुरूआत है जुदाई की
सोए रहते हैं ओढ़ कर ख़ुद को
अब ज़रूरत नहीं रज़ाई की
मंज़िलें चूमती हैं मेरे क़दम
दाद दीजे शिकस्ता - पाई की
ज़िंदगी जैसे - तैसे काटनी है
क्या भलाई की , क्या बुराई की
इश्क़ के कारोबार में हमने
जान दे कर बड़ी कमाई की
अब किसी की ज़बाँ नहीं खुलती
रस्म जारी है मुँह - भराई की
शजर हैं अब समर आसार मेरे
शजर हैं अब समर आसार मेरे
उगे आते हैं दावेदार मेरे
मुहाजिर हैं न अब अंसार मेरे
मुख़ालिफ़ हैं बहुत इस बार मेरे
यहाँ इक बूँद का मुहताज हूँ मैं
समुंदर हैं समुंदर पार मेरे
अभी मुर्दों में रूहें फूँक डालें
अगर चाहें तो ये बीमार मेरे
हवाएँ ओढ़ कर सोया था दुश्मन
गए बेकार सारे वार मेरे
मैं आ कर दुश्मनों में बस गया हूँ
यहाँ हमदर्द हैं दो - चार मेरे
हँसी में टाल देना था मुझे भी
ख़ता क्यूँ हो गए सरकार मेरे
तसव्वुर में न जाने कौन आया
महक उट्ठे दर - ओ - दीवार मेरे
तुम्हारा नाम दुनिया जानती है
बहुत रुस्वा हैं अब अशआर मेरे
भँवर में रुक गई है नाव मेरी
किनारे रह गए इस पार मेरे
मैं ख़ुद अपनी हिफ़ाज़त कर रहा हूँ
अभी सोए हैं पहरे - दार मेरे
इधर की शय उधर कर दी गई है
इधर की शय उधर कर दी गई है
ज़मीं ज़ेरो - ज़बर कर दी गई है
ये काली रात है दो चार पल की
ये कहने में सहर कर दी गई है
तआरुफ़ को ज़रा फैला दिया है
कहानी मुख्तसर कर दी गई है
इबादत में बसर करनी थी लेकिन
ख़राबों में बसर कर दी गई है
कई ज़र्रात बाग़ी हो चुके हैं
सितारों को ख़बर कर दी गई है
वह मेरी हम - क़दम होने न पाई
जो मेरी हम - सफ़र कर दी गई है
पाँव से आसमान लिपटा है
पाँव से आसमान लिपटा है
रास्तों से मकान लिपटा है
रौशनी है तेरे ख़यालों की
मुझसे रेशम का थान लिपटा है
कर गये सब किनारा कश्ती से
सिर्फ़ इक बादवन लिपटा है
दे तवानाईयां मेरे माबूद !
जिस्म से ख़ानदान लिपटा है
और मैं सुन रहा हूँ क्या - क्या कुछ
मुझसे एक बेजुबान लिपटा है
सारी दुनिया बुला रही है मगर
मुझसे हिन्दोस्तान लिपटा है
सफ़र में जब भी इरादे जवान मिलते हैं
सफ़र में जब भी इरादे जवान मिलते हैं
खुली हवाएँ , खुले बादबान मिलते हैं
बहुत कठिन है मसाफ़त नई ज़मीनों की
क़दम - क़दम पे नये आसमान मिलते हैं
मैं उस मुहल्ले में एक उम्र काट आया हूँ
जहाँ पे घर नहीं मिलते , मकान मिलते हैं
बात आपस में जो ज़ोर - ज़ोर से करते हैं
सफ़र में ऐसे कई बेज़बान मिलते हैं
जहाँ - जहाँ भी चिराग़ों ने ख़ुदकुशी की है
वहाँ - वहाँ पे हवा के निशान मिलते हैं
रक़ीब , दोस्त , पड़ोसी , अज़ीज़ , रिश्तेदार
मेरे ख़िलाफ़ सभी के बयान मिलते हैं
ऊँचे - ऊँचे दरबारों से क्या लेना
ऊँचे - ऊँचे दरबारों से क्या लेना
बेचारे हैं , बेचारों से क्या लेना
जो मांगेंगे तूफ़ानों से मांगेंगे
काग़ज़ की इन पतवारों से क्या लेना
हम ठहरे बंजारे हम बंजारों को
दरवाज़ों और दीवारों से क्या लेना
ख़्वाबों वाली कोई चीज़ नहीं मिलती
सोच रहा हूँ बाज़ारों से क्या लेना
ख़ाली हाथों जीतना है ये जंग हमें
लकड़ी की इन तलवारों से क्या लेना
आग में हम तो बाग़ लगाते हैं हमको
दोज़ख़ ! तेरे अंगारों से क्या लेना
चारागरी का दावा करते फिरते हैं
बस्ती के इन बीमारों से क्या लेना
साथ हमारे कई सुनहरी सदियाँ हैं
हमें शनीचर , इतवारों से क्या लेना
अपना मालिक अपना ख़ालिक़ अफ़ज़ल है
आती - जाती सरकारों से क्या लेना
पाँव पसारो सारी धरती अपनी है
यार ! इजाज़त मक्कारों से क्या लेना
काम सब ग़ैर - ज़रूरी हैं जो सब करते हैं
काम सब ग़ैर - ज़रूरी हैं जो सब करते हैं
और हम कुछ नहीं करते हैं ग़ज़ब करते हैं
आप की नज़रों में सूरज की है जितनी अज़्मत
हम चराग़ों का भी उतना ही अदब करते हैं
हम पे हाकिम का कोई हुक्म नहीं चलता है
हम क़लंदर हैं शहंशाह लक़ब करते हैं
देखिए जिस को उसे धुन है मसीहाई की
आज कल शहर के बीमार मतब करते हैं
ख़ुद को पत्थर सा बना रक्खा है कुछ लोगों ने
बोल सकते हैं मगर बात ही कब करते हैं
एक इक पल को किताबों की तरह पढ़ने लगे
उम्र भर जो न किया हम ने वो अब करते हैं
किसने दस्तक दी है दिल पर कौन है
किसने दस्तक दी है दिल पर कौन है
आप तो अन्दर हैं बाहर कौन है
रौशनी ही रौशनी है हर तरफ़
मेरी आँखों में मुन्नवर कौन है
आसमां झुक - झुक के करता है सवाल
आपके कद के बराबर कौन है
हम रखेंगें अपने अश्कों का हिसाब
पूछने वाला समंदर कौन है
सारी दुनिया हैरती है किसलिए
दूर तक मंज़र ब मंज़र कौन है
शराब छोड़ दी तुमने कमाल है ठाकुर
शराब छोड़ दी तुमने कमाल है ठाकुर
मगर ये हाथ में क्या लाल लाल है ठाकुर
कई मलूल से चेहरे तुम्हारे गाँव में हैं सुना है
तुम को भी इस का मलाल है ठाकुर
ख़राब हालों का जो हाल था ज़माने से
तुम्हारे फैज़ से अब भी बहाल है ठाकुर
इधर तुहारे ख़ज़ाने जवाब देते हैं
उधर हमारी अना का सवाल है ठाकुर
किसी गरीब दुपट्टे का कर्ज़ है इस पर
तुम्हारे पास जो रेशम की शाल है ठाकुर
तुम्हारी लाल हवेली छुपा न पाएगी
हमे ख़बर है कहाँ कितना माल है ठाकुर
दुआ को नन्हे गुलाबों ने हाथ उठाये हैं
बस अब यहाँ से तुम्हारा जवाल है ठाकुर
मोहब्बतों के सफ़र पर निकल के देखूँगा
मोहब्बतों के सफ़र पर निकल के देखूँगा
ये पुल - सिरात अगर है तो चल के देखूँगा
सवाल ये है कि रफ़्तार किस की कितनी है
मैं आफ़्ताब से आगे निकल के देखूँगा
मज़ाक़ अच्छा रहेगा ये चाँद - तारों से
मैं आज शाम से पहले ही ढल के देखूँगा
वो मेरे हुक्म को फ़रियाद जान लेता है
अगर ये सच है तो लहजा बदल के देखूँगा
उजाले बाँटने वालों पे क्या गुज़रती है
किसी चराग़ की मानिंद जल के देखूँगा
अजब नहीं कि वही रौशनी मुझे मिल जाए
मैं अपने घर से किसी दिन निकल के देखूँगा
जितना देख आये हैं अच्छा है यही काफ़ी है
जितना देख आये हैं अच्छा है यही काफ़ी है
अब कहाँ जाइयेगा दुनिया है यही काफ़ी है
हमसे नाराज़ है एक सूरज कि पड़े सोते हो
जाग उठने की तमन्ना है बस यही काफ़ी है
अब ज़रूरी तो नहीं है कि वह फलदार भी हो
शाख से पेड़ का रिश्ता है यही काफ़ी है
लाओ मैं तुमको समुन्दर के इलाके लिख दूं
मेरे हिस्से में ये क़तरा है यही काफ़ी है
अब अगर कम भी जियें हम तो कोई रंज नहीं
हमको जीने का सलीक़ा है यही काफ़ी है
क्या ज़रूरी है कभी तुम से मुलाक़ात भी हो
तुमसे मिलने की तमन्ना है यही काफ़ी है
अब सितारों पे कहां जायें तनाबें लेकर ,
ये जो मिट्‌टी का घरौंदा है यही काफ़ी है ।
सब को रुस्वा बारी बारी किया करो
सब को रुस्वा बारी बारी किया करो
हर मौसम में फ़तवे जारी किया करो
रातों का नींदों से रिश्ता टूट चुका
अपने घर की पहरे - दारी किया करो
क़तरा क़तरा शबनम गिन कर क्या होगा
दरियाओं की दावे - दारी किया करो
रोज़ क़सीदे लिक्खो गूँगे बहरों के
फ़ुर्सत हो तो ये बेगारी किया करो
शब भर आने वाले दिन के ख़्वाब बुनो
दिन भर फ़िक्र - ए - शब - बेदारी किया करो
चाँद ज़ियादा रौशन है तो रहने दो
जुगनू - भय्या जी मत भारी किया करो
जब जी चाहे मौत बिछा दो बस्ती में
लेकिन बातें प्यारी प्यारी किया करो
रात बदन - दरिया में रोज़ उतरती है
इस कश्ती में ख़ूब सवारी किया करो
रोज़ वही इक कोशिश ज़िंदा रहने की
मरने की भी कुछ तय्यारी किया करो
ख़्वाब लपेटे सोते रहना ठीक नहीं
फ़ुर्सत हो तो शब - बेदारी किया करो
काग़ज़ को सब सौंप दिया ये ठीक नहीं
शेर कभी ख़ुद पर भी तारी किया करो
मौत की तफ़सील होनी चाहिये
मौत की तफ़सील होनी चाहिये
शहर में एक झील होनी चाहिये
चाँद तो हर शब निकलता है मगर
ताक़ में क़न्दील होनी चाहिये
रौशनी जो जिस्म तक महदूद है
रूह में तहलील होनी चाहिये
हुक्म गूंगों का है लेकिन हुक्म है
हुक्म की तामील होनी चाहिये
दिये जलाये तो अंजाम क्या हुआ मेरा
दिये जलाये तो अंजाम क्या हुआ मेरा
लिखा है तेज हवाओं ने मर्सिया मेरा
कहीं शरीफ नमाज़ी कहीं फ़रेबी पीर
कबीला मेरा नसब मेरा सिलसिला मेरा
किसी ने जहर कहा है किसी ने शहद कहा
कोई समझ नहीं पाता है जायका मेरा
मैं चाहता था ग़ज़ल आस्मान हो जाये
मगर ज़मीन से चिपका है काफ़िया मेरा
मैं पत्थरों की तरह गूंगे सामईन में था
मुझे सुनाते रहे लोग वाकिया मेरा
उसे खबर है कि मैं हर्फ़ - हर्फ़ सूरज हूँ
वो शख्स पढ़ता रहा है लिखा हुआ मेरा
जहाँ पे कुछ भी नहीं है वहाँ बहुत कुछ है
ये कायनात तो है खाली हाशिया मेरा
बुलंदियों के सफर में ये ध्यान आता है
ज़मीन देख रही होगी रास्ता मेरा
मैं जंग जीत चुका हूँ मगर ये उलझन है
अब अपने आप से होगा मुक़ाबला मेरा
खिंचा - खिंचा मैं रहा ख़ुद से जाने क्यों वरना
बहुत ज्यादा न था मुझसे फ़ासला मेरा
सिर्फ़ ख़ंजर ही नहीं आँखों में पानी चाहिए
सिर्फ़ ख़ंजर ही नहीं आँखों में पानी चाहिए
ऐ ख़ुदा दुश्मन भी मुझ को ख़ानदानी चाहिए
शहर की सारी अलिफ़ - लैलाएँ बूढ़ी हो चुकीं
शाहज़ादे को कोई ताज़ा कहानी चाहिए
मैं ने ऐ सूरज तुझे पूजा नहीं समझा तो है
मेरे हिस्से में भी थोड़ी धूप आनी चाहिए
मेरी क़ीमत कौन दे सकता है इस बाज़ार में
तुम ज़ुलेख़ा हो तुम्हें क़ीमत लगानी चाहिए
ज़िंदगी है इक सफ़र और ज़िंदगी की राह में
ज़िंदगी भी आए तो ठोकर लगानी चाहिए
मैं ने अपनी ख़ुश्क आँखों से लहू छलका दिया
इक समुंदर कह रहा था मुझ को पानी चाहिए
धर्म बूढ़े हो गए मज़हब पुराने हो गए
धर्म बूढ़े हो गए मज़हब पुराने हो गए
ऐ तमाशागार तेरे करतब पुराने हो गए
कैसी चाहत क्या मुरव्वत क्या मुहब्बत क्या ख़ुलूस
इन सभी अल्फ़ाज़ के मतलब पुराने हो गए
आज - कल छुट्टी के दिन भी घर पड़े रहते हैं हम
शाम , साहिल , तुम , समंदर सब पुराने हो गए
रेंगते रहते हैं हम सदियों से सदियाँ ओढ़कर
हम नए थे ही कहाँ जो अब पुराने हो गए
आस्तीनों में वही खंजर वही हमदर्दियाँ
है नए अहबाब लेकिन ढब पुराने हो गए
एक ही मरकज़ पे आँखें जंग - आलूदा हुईं
चाक पर फिर - फिर के रोज़ो - शब पुराने हो गए
मेरी तेज़ी , मेरी रफ़्तार हो जा
मेरी तेज़ी , मेरी रफ़्तार हो जा
सुबक रौ , उठ कभी तलवार हो जा
अभी सूरज सदा देकर गया है
ख़ुदा के वास्ते बेदार हो जा
है फ़ुर्सत तो किसी से इश्क कर ले
हमारी ही तरह बेकार हो जा
तेरी दुश्मन है तेरी सादालौही
मेरी माने तो तू कुछ दुशवार हो जा
शिकस्ता कश्तियों से क्या उम्मीदें
किनारे सो रहे हैं , पार हो जा
तुझे कया दर्द की लज़्ज़त बताएँ
मसीहा ! आ कभी बीमार हो जा
उसे अब के वफ़ाओं से गुज़र जाने की जल्दी थी
उसे अब के वफ़ाओं से गुज़र जाने की जल्दी थी
मगर इस बार मुझ को अपने घर जाने की जल्दी थी
इरादा था कि मैं कुछ देर तूफ़ाँ का मज़ा लेता
मगर बेचारे दरिया को उतर जाने की जल्दी थी
मैं अपनी मुट्ठियों में क़ैद कर लेता ज़मीनों को
मगर मेरे क़बीले को बिखर जाने की जल्दी थी
मैं आख़िर कौन सा मौसम तुम्हारे नाम कर देता
यहाँ हर एक मौसम को गुज़र जाने की जल्दी थी
वह शाख़ों से जुदा होते हुए पत्तों पे हँसते थे
बड़े ज़िंदा - नज़र थे जिन को मर जाने की जल्दी थी
मैं साबित किस तरह करता कि हर आईना झूटा है
कई कम - ज़र्फ़ चेहरों को उतर जाने की जल्दी थी
तेरे वादे की तेरे प्यार की मोहताज नहीं
तेरे वादे की तेरे प्यार की मोहताज नहीं
ये कहानी किसी किरदार की मोहताज नहीं
आसमां ओढ़ के सोए हैं खुले मैदां में
अपनी ये छत किसी दीवार की मोहताज नहीं
ख़ाली कशकौल पे इतराई हुई फिरती है
ये फ़क़ीरी किसी दस्तार की मोहताज नहीं
ख़ुद कफ़ीली का हुनर सीख लिया है मैंने
ज़िन्दगी अब किसी सरकार की मोहताज नहीं
मेरी तहरीर है चस्पां मेरी पेशानी पर
अब जुबां ज़िल्लत - ए - इज़हार की मोहताज नहीं
लोग होंठों पे सजाए हुए फिरते हैं मुझे
मेरी शोहरत किसी अख़बार की मोहताज नहीं
रोज़ आबाद नये शहर किया करती है
शायरी अब किसी दरबार की मोहताज नहीं
मेरे अख़लाक़ की एक धूम है बाज़ारों में
ये वह शय है जो ख़रीदार की मोहताज नहीं
इसे तूफ़ां ही किनारे से लगा देते हैं
मेरी कश्ती किसी पतवार की मोहताज नहीं
मैंने मुल्कों की तरह लोगों के दिल जीते हैं
ये हुकूमत किसी तलवार की मोहताज नहीं
ऊँघती रहगुज़र के बारे में
ऊँघती रहगुज़र के बारे में
लोग पूछेंगे घर के बारे में
मील के पत्थरों से पूछता हूँ
अपने एक हमसफ़र के बारे में
मश्वरा कर रहे हैं आपस में
चन्द जुगनू सहर के बारे में
एक सच्ची ख़बर सुनानी है
एक झूठी ख़बर के बारे में
उंगलियों से लहु टपकता है
क्या लिखें चारागर के बारे में
लाख वह गुमशुदा सही लेकिन
जानता है ख़िज़र के बारे में
दरबदर जो थे वह दीवारों के मालिक हो गये
दरबदर जो थे वह दीवारों के मालिक हो गये
मेरे सब दरबान , दरबारों के मालिक हो गये
लफ़्ज़ गूँगे हो चुके , तहरीर अंधी हो चुकी
जितने मुख़बिर थे वे अख़बारों के मालिक हो गये
लाल सूरज आसमां से घर की छत पर आ गया
जितने थे बेकार सब कारों के मालिक हो गये
और अपने घर में हम बैठे रहे मशअल बकफ़
चन्द जुगनू चांद और तारों के मालिक हो गये
देखते ही देखते कितनी दुकानें खुल गईं
बिकने आए थे वह बाज़ारों के मालिक हो गये
सर बकफ़ थे तो सरों से हाथ धोना पड़ गया
सर झुकाए थे वह दस्तारों के मालिक हो गये
दो गज़ टुकड़ा उजले - उजले बादल का
दो गज़ टुकड़ा उजले - उजले बादल का
याद आता है एक दुपट्टा मलमल का
शहर के मंज़र देख के चीख़ा करता है
मेरे अन्दर इक सन्नाटा जंगल का
बादल हाथी - घोड़े ले कर आते हैं
लेकिन अपना रस्ता तो है पैदल का
मुझसे आकर मेरी जुबां में बात करे
लिखता रहता है जो खाता हर पल का
आते - जाते अंधी आँखें पढ़ती हैं
हर पत्थर पर नाम लिखा है मख़मल का
खुले - खुले से रहने के हम आदी हैं
ध्यान किसे है दरवाज़े की साँक़ल का
देखें किस दिन पहुँचोगे तुम तारों तक
ऊँचाई तक इक रस्ता है दलदल का
गीला दामन गीली - गीली आँखें हैं
हर मौसम में एक मौसम है जल - थल का
मुझको अपने रंग में ढाला दुनिया ने
साँप हुआ हूँ ख़ुद ही अपने सन्दल का
देखें कितना बाज़ारों में आए उछाल
हम सोना हैं और ज़माना पीतल का
दुआओं में वह तुम्हें याद करने वाला है
दुआओं में वह तुम्हें याद करने वाला है
कोई फ़क़ीर की इमदाद करने वाला है
ये सोच - सोच के शर्मिन्दगी - सी होती है
वह हुक्म देगा जो फ़रियाद करने वाला है
ज़मीन ! हम भी तेरे वारिसों में हैं कि नहीं
वह इस सवाल को बुनियाद करने वाला है
यही ज़मीन मुझे गोद लेने वाली है
ये आसमां मेरी इमदाद करने वाला है
ये वक़्त तू जिसे बरबाद करता रहता है
ये वक़्त ही तुझे बरबाद करने वाला है
ख़ुदा दराज़ करे उम्र मेरे दुश्मन की
कोई तो है जो मुझे याद करने वाला है
सबब वह पूछ रहे हैं उदास होने का
सबब वह पूछ रहे हैं उदास होने का
मिरा मिज़ाज नहीं बेलिबास होने का
नया बहाना है हर पल उदास होने का
ये फ़ायदा है तिरे घर के पास होने का
महकती रात के लम्हो ! नज़र रखो मुझ पर
बहाना ढूँढ़ रहा हूँ उदास होने का
मैं तेरे पास बता किस ग़रज़ से आया हूँ
सुबूत दे मुझे चेहरा - शनास होने का
मिरी ग़ज़ल से बना ज़ेहन में कोई तस्वीर
सबब न पूछ मिरे देवदास होने का
कहाँ हो आओ मिरी भूली - बिसरी यादो आओ
ख़ुश - आमदीद है मौसम उदास होने का
कई दिनों से तबीअत मिरी उदास न थी
यही जवाज़ बहुत है उदास होने का
मैं अहमियत भी समझता हूँ क़हक़हों की मगर
मज़ा कुछ अपना अलग है उदास होने का
मिरे लबों से तबस्सुम मज़ाक़ करने लगा
मैं लिख रहा था क़सीदा उदास होने का
पता नहीं ये परिंदे कहाँ से आ पहुँचे
अभी ज़माना कहाँ था उदास होने का
मैं कह रहा हूँ कि ऐ दिल इधर - उधर न भटक
गुज़र न जाए ज़माना उदास होने का
अँधेरे चारों तरफ़ सांय - सांय करने लगे
अँधेरे चारों तरफ़ सांय - सांय करने लगे
चिराग़ हाथ उठाकर दुआएँ करने लगे
तरक़्क़ी कर गए बीमारियों के सौदागर
ये सब मरीज़ हैं जो अब दवाएँ करने लगे
लहूलोहान पड़ा था ज़मीं पे इक सूरज
परिन्दे अपने परों से हवाएँ करने लगे
ज़मीं पे आ गए आँखों से टूट कर आँसू
बुरी ख़बर है फ़रिश्ते ख़ताएँ करने लगे
झुलस रहे हैं यहाँ छाँव बाँटने वाले
वो धूप है कि शजर इलतिजाएँ करने लगे
अजीब रंग था मजलिस का , ख़ूब महफ़िल थी
सफ़ेद पोश उठे कांय - कांय करने लगे
अगर ख़िलाफ़ हैं होने दो जान थोड़ी है
अगर ख़िलाफ़ हैं होने दो जान थोड़ी है
ये सब धुआँ है कोई आसमान थोड़ी है
लगेगी आग तो आएँगे घर कई ज़द में
यहाँ पे सिर्फ़ हमारा मकान थोड़ी है
मैं जानता हूँ कि दुश्मन भी कम नहीं लेकिन
हमारी तरह हथेली पे जान थोड़ी है
हमारे मुँह से जो निकले वही सदाक़त है
हमारे मुँह में तुम्हारी ज़ुबान थोड़ी है
सभी का ख़ून है शामिल यहाँ की मिट्टी में
किसी के बाप का हिन्दोस्तान थोड़ी है
जो आज साहिबे मसनद हैं कल नहीं होंगे
किराएदार हैं ज़ाती मकान थोड़ी है
रात की धड़कन जब तक जारी रहती है
रात की धड़कन जब तक जारी रहती है
सोते नहीं हम ज़िम्मेदारी रहती है
जब से तू ने हल्की हल्की बातें कीं
यार तबीअत भारी भारी रहती है
पाँव कमर तक धँस जाते हैं धरती में
हाथ पसारे जब ख़ुद्दारी रहती है
वो मंज़िल पर अक्सर देर से पहुँचे हैं
जिन लोगों के पास सवारी रहती है
छत से उस की धूप के नेज़े आते हैं
जब आँगन में छाँव हमारी रहती है
घर के बाहर ढूँढता रहता हूँ दुनिया
घर के अंदर दुनिया - दारी रहती है
बैर दुनिया से क़बीले से लड़ाई लेते
बैर दुनिया से क़बीले से लड़ाई लेते
एक सच के लिए किस - किस से बुराई लेते
आबले अपने ही अँगारों के ताज़ा हैं अभी
लोग क्यूँ आग हथेली पे पराई लेते
बर्फ़ की तरह दिसम्बर का सफ़र होता है
हम उसे साथ न लेते तो रज़ाई लेते
कितना मानूस - सा हमदर्दों का ये दर्द रहा
इश्क़ कुछ रोग नहीं था जो दवाई लेते
चाँद रातों में हमें डसता है दिन में सूरज
शर्म आती है अंधेरों से कमाई लेते
तुम ने जो तोड़ दिए ख़्वाब हम उन के बदले
कोई क़ीमत कभी लेते तो ख़ुदाई लेते
तो क्या बारिश भी ज़हरीली हुई है
तो क्या बारिश भी ज़हरीली हुई है
हमारी फ़स्ल क्यों नीली हुई है
ये किसने बाल खोले मौसमों के
हवा क्यों इतनी बर्फ़ीली हुई है
किसी दिन पूछिये सूरजमुखी से
कि रंगत किसलिये पीली हुई है
सफ़र का लुत्फ़ बढ़ता जा रहा है
ज़मीं कुछ और पथरीली हुई है
सुनहरी लग रहा है एक - एक पल
कई सदियों में तबदीली हुई है
दिखाया है अगर सूरज ने गुस्सा
तो बालू और चमकीली हुई है
चराग़ों को उछाला जा रहा है
चराग़ों को उछाला जा रहा है
हवा पर रोब डाला जा रहा है
न हार अपनी न अपनी जीत होगी
मगर सिक्का उछाला जा रहा है
वो देखो मय - कदे के रास्ते में
कोई अल्लाह - वाला जा रहा है
थे पहले ही कई साँप आस्तीं में
अब इक बिच्छू भी पाला जा रहा है
मिरे झूटे गिलासों की छका कर
बहकतों को सँभाला जा रहा है
हमी बुनियाद का पत्थर हैं लेकिन
हमें घर से निकाला जा रहा है
जनाज़े पर मिरे लिख देना यारो
मोहब्बत करने वाला जा रहा है
ये सर्द रातें भी बन कर अभी धुआँ उड़ जाएँ
ये सर्द रातें भी बन कर अभी धुआँ उड़ जाएँ
वह इक लिहाफ़ मैं ओढूँ तो सर्दियाँ उड़ जाएँ
ख़ुदा का शुक्र कि मेरा मकाँ सलामत है
हैं इतनी तेज़ हवाएँ कि बस्तियाँ उड़ जाएँ
ज़मीं से एक तअल्लुक़ ने बाँध रक्खा है
बदन में ख़ून नहीं हो तो हड्डियाँ उड़ जाएँ
बिखर - बिखर सी गई है किताब साँसों की
ये काग़ज़ात ख़ुदा जाने कब कहाँ उड़ जाएँ
रहे ख़याल कि मज्ज़ूब - ए - इश्क़ हैं हम लोग
अगर ज़मीन से फूंकें तो आसमाँ उड़ जाएँ
हवाएँ बाज़ कहाँ आती हैं शरारत से
सरों पे हाथ न रक्खें तो पगड़ियाँ उड़ जाएँ
बहुत ग़ुरूर है दरिया को अपने होने पर
जो मेरी प्यास से उलझे तो धज्जियाँ उड़ जाएँ
खुश्क दरियाओं में हल्की सी रवानी और है
खुश्क दरियाओं में हल्की सी रवानी और है
रेत के नीचे अभी थोड़ा सा पानी और है
इक कहानी खत्म करके वो बहुत है मुतमईन
भूल बैठा है कि आगे इक कहानी और है
जो भी मिलता है उसे अपना समझ लेता हूँ मैं
एक बीमारी मुझे ये खानदानी और है
बोरिये पर बैठिए , कुल्हड़ में पानी पीजिए
हम कलन्दर हैं हमारी मेजबानी और है
एक दिन इस शहर की कीमत लगाईं जायेगी
गाँव में थोड़ी बहुत खेती - किसानी और है
कौन फिर पूछेगा गूंगे मुंसिफ़ों से खैरियत
एक ले - देकर हमारी बे - ज़बानी और है
हर मुसाफ़िर है सहारे तेरे
हर मुसाफ़िर है सहारे तेरे
कश्तियां तेरी , किनारे तेरे
तेरे दामन को ख़बर दे कोई ,
टूटते रहते हैं तारे तेरे
धूप दरिया में रवानी थी बहुत
बह थक गए चांद सितारे तेरे
तेरे दरवाज़े को जुम्बिश न हुई
मैंने सब नाम पुकारे तेरे
बे तलब आँखों में क्या - क्या कुछ है
वो समझता है इशारे तेरे
कब पसीजेंगे ये बहरे बादल
हैं शज़र हाथ पसारे तेरे
मेरा इक पल भी मुझे मिल न सका
मैंने दिन - रात गुज़ारे तेरे
तेरी आँखें तेरी बीनाई है
तेरे मंज़र हैं नज़ारे तेरे
यह मेरी प्यास बता सकती है
क्यों समंदर हुए खारे तेरे
जो भी मनसूब तेरे नाम से थे
मैंने सब क़र्ज़ उतारे तेरे
तूने लिखा मेरे चेहरे पे धुंआ
मैंने आईने संवारे तेरे
और मेरा दिल वही मुफ़लिस का चिराग़
चाँद तेरा है सितारे तेरे
ये हर सू जो फ़लक - मंज़र खड़े हैं
ये हर सू जो फ़लक - मंज़र खड़े हैं
न जाने किसके पैरों पर खड़े हैं
तुला है धूप बरसाने पे सूरज
शजर भी छतरियाँ लेकर खड़े हैं
उन्हें नामों से मैं पहचानता हूँ
मेरे दुश्मन मेरे अन्दर खड़े हैं
किसी दिन चाँद निकला था यहाँ से
उजाले आज भी छत पर खड़े हैं
जुलूस आने को है दीदावरों का
नजर नीची किये मंजर खड़े हैं
उजाला - सा है कुछ कमरे के अन्दर
ज़मीनो - आस्माँ बाहर खड़े हैं
अब अपनी रूह के छालों का कुछ हिसाब करूँ
अब अपनी रूह के छालों का कुछ हिसाब करूँ
मैं चाहता था चिराग़ों को आफ़्ताब करूँ
बुतों से मुझको इजाज़त अगर कभी मिल जाए
तो शहर - भर के ख़ुदाओं को बे - नक़ाब करूँ
मैं करवटों के नए ज़ाविये लिखूँ शब - भर
ये इश्क़ है तो कहाँ ज़िंदगी अज़ाब करूँ
है मेरे चारों तरफ़ भीड़ गूँगे - बहरों की
किसे ख़तीब बनाऊँ किसे ख़िताब करूँ
उस आदमी को बस इक धुन सवार रहती है
बहुत हसीं है ये दुनिया इसे ख़राब करूँ
ये ज़िंदगी जो मुझे क़र्ज़दार करती रही
कहीं अकेले में मिल जाए तो हिसाब करूँ
ज़िन्दगी उम्र से बड़ी तो नहीं
ज़िन्दगी उम्र से बड़ी तो नहीं
ये कहीं मौत की घड़ी तो नहीं
ये अलग बात हम भटक जाएँ
वैसे दुनिया बहुत बड़ी तो नहीं
टूट सकता है ये तअल्लुक़ भी
इश्क है कोई हथकड़ी तो नहीं
आते - आते ही आयेगी मंज़िल
रास्ते में कहीं पड़ी तो नहीं
एक खटका - खा है बिछड़ने का
ये मुलाक़ात की घड़ी तो नहीं
एक जंगल है दूर - दूर तलक
ये मेरे शहर की कड़ी तो नहीं
हाथ ख़ाली हैं तिरे शहर से जाते जाते
हाथ ख़ाली हैं तिरे शहर से जाते जाते
जान होती तो मिरी जान लुटाते जाते
अब तो हर हाथ का पत्थर हमें पहचानता है
उम्र गुज़री है तिरे शहर में आते जाते
रेंगने की भी इजाज़त नहीं हम को वर्ना
हम जिधर जाते नए फूल खिलाते जाते
मुझ को रोने का सलीक़ा भी नहीं है शायद
लोग हँसते हैं मुझे देख के आते जाते
अबकि मायूस हुआ यारों को रुख़्सत कर के
जा रहे थे तो कोई ज़ख़्म लगाते जाते
हम से पहले भी मुसाफ़िर कई गुज़रे होंगे
कम से कम राह के पत्थर तो हटाते जाते
मैं तो जलते हुए सहराओं का इक पत्थर था
तुम तो दरिया थे मिरी प्यास बुझाते जाते
मुझे डुबो के बहुत शर्मसार रहती है
मुझे डुबो के बहुत शर्मसार रहती है
वो एक मौज जो दरिया के पार रहती है
हमारे ताक़ भी बे - ज़ार हैं उजालों से
दिए की लौ भी हवा पर सवार रहती है
फिर उस के बाद वही बासी मंज़रों के जुलूस
बहार चंद ही लम्हे बहार रहती है
इसी से क़र्ज़ चुकाए हैं मैंने सदियों से
वो ज़िंदगी जो हमेशा उधार रहती है
हमारी शहर के दानिशवरों से यारी है
इसी लिए तो क़बा तार - तार रहती है
मुझे ख़रीदने वालो ! क़तार में आओ
वो चीज़ हूँ जो पस - ए - इश्तिहार रहती है
सवाल घर नहीं बुनियाद पर उठाया है
सवाल घर नहीं बुनियाद पर उठाया है
हमारे पाँव की मिट्टी ने सर उठाया है
हमेशा सर पे रही इक चटान रिश्तों की
ये बोझ वो है जिसे उम्र - भर उठाया है
मिरी ग़ुलैल के पत्थर का कार - नामा था
मगर ये कौन है जिस ने समर उठाया है
यही ज़मीं में दबाएगा एक दिन हम को
ये आसमान जिसे दोश पर उठाया है
बुलंदियों को पता चल गया कि फिर मैं ने
हवा का टूटा हुआ एक पर उठाया है
महा - बली से बग़ावत बहुत ज़रूरी है
क़दम ये हम ने समझ सोच कर उठाया है
नाम लिक्खा था आज किस - किस का
नाम लिक्खा था आज किस - किस का
"हाथ दस्ता हुआ है नर्गिस का"
शाख पर उम्र कट गई गुल की
बाग़ है जाने कौन बेहिस का
ख़्वार फिरते हैं आइना होकर
जाने मुंह देखना है किस किस का
बुझ गये चांद सब हवेली के
जल रहा है चिराग़ मुफ़लिस का
सर पे रख कर ज़मीन फिरता हूँ
साथ उसका है मैं नहीं जिस का
मीर जैसा था दो सदी पहले
हाल अब भी वही है मजलिस का
जितने अपने थे , सब पराए थे
जितने अपने थे , सब पराए थे
हम हवा को गले लगाए थे
जितनी कसमे थी , सब थी शर्मिंदा
जितने वादे थे , सर झुकाये थे
जितने आंसू थे , सब थे बेगाने
जितने मेहमां थे , बिन बुलाए थे
सब किताबें पढ़ी - पढ़ाई थीं
सारे किस्से सुने - सुनाए थे
एक बंजर जमीं के सीने में
मैने कुछ आसमां उगाए थे
सिर्फ दो घूंट प्यास कि खातिर
उम्र भर धूप में नहाए थे
हाशिए पर खड़े हूए है हम
हमने खुद हाशिए बनाए थे
मैं अकेला उदास बैठा था
सामने कहकहे लगाए थे
है गलत उसको बेवफा कहना
हम कौन सा धुले - धुलाए थे
आज कांटो भरा मुकद्दर है
हमने गुल भी बहुत खिलाए थे
उँगलियाँ यूँ न सब पर उठाया करो
उँगलियाँ यूँ न सब पर उठाया करो
खर्च करने से पहले कमाया करो
ज़िन्दगी क्या है खुद ही समझ जाओगे
बारिशों में पतंगें उड़ाया करो
दोस्तों से मुलाक़ात के नाम पर
नीम की पत्तियों को चबाया करो
शाम के बाद जब तुम सहर देख लो
कुछ फ़क़ीरों को खाना खिलाया करो
अपने सीने में दो गज़ ज़मीं बाँधकर
आसमानों का ज़र्फ़ आज़माया करो
चाँद सूरज कहाँ , अपनी मंज़िल कहाँ
ऐसे वैसों को मुँह मत लगाया करो
पहली शर्त जुदाई है
पहली शर्त जुदाई है
इश्क़ बड़ा हरजाई है
गुम हैं होश हवाओं के
किस की खुशबू आई है
ख़्वाब क़रीबी रिश्तेदार
लेकिन नींद पराई है
चांद तराशे सारी उमर
तब कुछ धूप कमाई है
मैं बिछड़ा हूँ डाली से
दुनिया क्यों मुरझाई है
दिल पर किसने दस्तक दी
तुम हो या तन्हाई है
दरिया दरिया नाप चुके
मुट्ठी भर गहराई है
सूरज टूट के बिखरा था
रात ने ठोकर खाई है
कोई मसीहा क्या जाने
ज़ख़्म है या गहराई है
वाह रे पागल वाह रे दिल
अच्छी किसमत पाई है
दरमियाँ एक ज़माना रखा जाए
दरमियां एक ज़माना रक्खा जाए
तब कोई पल सुहाना रक्खा जाए
सर पे सूरज सवार रहता है
पीठ पर शामियाना रक्खा जाए
तो यह अब तय हुआ कि अपने साथ
कोई अपने सिवा न रक्खा जाए
खूब बातें रहेंगी रस्ते भर
धूप से दोस्ताना रक्खा जाए
हों निगाहें ज़मीन पर लेकिन
आसमां पर निशाना रक्खा जाए
ज़ख़्म पर ज़ख़्म का गुमां न रहे
ज़ख़्म इतना पुराना रक्खा जाए
दिल लुटाने में एहतियात रहे
यह ख़ज़ाना खुला न रक्खा जाए
नील पड़ते रहें जबीनों पर
पत्थरों को ख़फ़ा न रक्खा जाए
यार ! अब उस की बेवफ़ाई का
नाम कुछ शायराना रक्खा जाए
मौसम की मनमानी है
मौसम की मनमानी है
आँखों आँखों पानी है
साया साया लिख डालो
दुनिया धूप कहानी है
सब पर हँसते रहते हैं
फूलों की नादानी है
हाय ये दुनिया ! हाय ये लोग
हाय ! यह सब कुछ फ़ानी है
साथ इक दरिया रख लेना
रस्ता रेगिस्तानी है
कितने सपने देख लिये
आँखों को हैरानी है
दिलवाले अब कम कम हैं
वैसे क़ौम पुरानी है
बारिश , दरिया , सागर , ओस ,
आँसू पहला पानी है
तुझ को भूले बैंठे हैं
क्या ये कम क़ुर्बानी है
दरिया हमसे आँख मिला
देखें कितना पानी है
दुनिया क्या है मुझसे पूछ
मैंने दुनिया छानी है
नींदें क्या - क्या ख़्वाब दिखाकर ग़ायब हैं
नींदें क्या - क्या ख़्वाब दिखाकर ग़ायब हैं
आंखें तो मौजूद हैं मंज़र ग़ायब हैं
बाक़ी जितनी चीज़ें थीं मौजूद हैं सब
नक्शे में दो - चार समुन्दर ग़ायब हैं
जाने ये तस्वीर में किसका लश्कर है
हाथों में शमशीरें हैं सर ग़ायब हैं
ग़ालिब भी है बचपन भी है शहरों में
मजनूं भी है लेकिन पत्थर ग़ायब हैं
धन्धेबाज़ मुजावर हाकिम बन बैठे
दरगाहों से मस्त कलन्दर ग़ायब हैं
दरवाज़ों पर दस्तक दें तो कैसे दें
घर वाले मौजूद मगर घर ग़ायब हैं
शाम से पहले शाम कर दी है
शाम से पहले शाम कर दी है
क्या कहानी तमाम कर दी है
आज सूरज ने मेरे आँगन में
हर किरन बे नयाम कर दी है
जिस से रहता है आसमां नाराज़
वह ज़मीं मेरे नाम कर दी है
दोपहर तक तो साथ चल सूरज
तूने रस्ते में शाम कर दी है
चेहरा - चेहरा हयात लोगों ने
आईनों की गुलाम कर दी है
क्या पढ़ें हम कि कुछ क़िताबों ने
रोशनी तक हराम कर दी है
पुराने दाँव पर हर दिन नए आँसू लगाता है
पुराने दाँव पर हर दिन नए आँसू लगाता है
वो अब भी इक फटे रूमाल पर ख़ुश्बू लगाता है
उसे कह दो कि ये ऊँचाइयाँ मुश्किल से मिलती हैं
वो सूरज के सफ़र में मोम के बाज़ू लगाता है
मैं काली रात के तेज़ाब से सूरज बनाता हूँ
मिरी चादर में ये पैवंद इक जुगनू लगाता है
यहाँ लछमन की रेखा है न सीता है मगर फिर भी
बहुत फेरे हमारे घर के इक साधू लगाता है
नमाज़ें मुस्तक़िल पहचान बन जाती है चेहरों की
तिलक जिस तरह माथे पर कोई हिन्दू लगाता है
न जाने ये अनोखा फ़र्क़ इस में किस तरह आया
वो अब कॉलर में फूलों की जगह बिच्छू लगाता है
अँधेरे और उजाले में ये समझौता ज़रूरी है
निशाने हम लगाते हैं ठिकाने तू लगाता है
बढ़ गई है कि घट गई दुनिया
बढ़ गई है कि घट गई दुनिया
मेरे नक़्शे से कट गई दुनिया
तितलियों में समा गया मंज़र
मुट्ठियों में सिमट गई दुनिया
अपने रस्ते बनाये खुद मैंने
मेरे रस्ते से हट गई दुनिया
एक नागन का ज़हर है मुझमे
मुझको डस कर पलट गई दुनिया
कितने खानों में बंट गए हम तुम
कितनी हिस्सों में बंट गई दुनिया
जब भी दुनिया को छोड़ना चाहा
मुझसे आकर लिपट गई दुनिया
नदी ने धूप से क्या कह दिया रवानी में
नदी ने धूप से क्या कह दिया रवानी में
उजाले पाँव पटकने लगे हैं पानी में
ये कोई और ही किरदार है तुम्हारी तरह
तुम्हारा ज़िक्र नहीं है मिरी कहानी में
अब इतनी सारी शबों का हिसाब कौन रखे
बड़े सवाब कमाए गए जवानी में
चमकता रहता है सूरज - मुखी में कोई और
महक रहा है कोई और रात - रानी में
ये मौज मौज नई हलचलें सी कैसी हैं
ये किस ने पाँव उतारे उदास पानी में
मैं सोचता हूँ कोई और कारोबार करूँ
किताब कौन ख़रीदेगा इस गिरानी में
शाम होती है तो पलकों पे सजाता है मुझे
शाम होती है तो पलकों पे सजाता है मुझे
वह चिराग़ों की तरह रोज़ जलाता है मुझे
मैं हूं ये कम तो नहीं है तेरे होने की दलील
मेरा होना तेरा एहसास दिलाता है मुझे
अब किसी शख़्स में सच सुनने की हिम्मत है कहां
मुश्किलों ही से कोई पास बिठाता है मुझे
कैसे महफ़ूज़ रखूं खुद को अजायब घर में
जो भी आता है यहां हाथ लगाता है मुझे
जाने क्या बनना है तुझको मेरी गीली मिट्टी
कुज़ागर रोज़ बनाता है मिटाता है मुझे
आब - ओ - दाना किसी बिगड़े हुए बच्चे की तरह
मैं जहाँ शाख पे बैठूं के उड़ाता है मुझे
वो मुझे मिल ना सका , इसकी शिकायत कैसी
ये भी अहसान है कि , वो याद तो आता है मुझे
रात बहुत तारीक नहीं है
रात बहुत तारीक नहीं है
लेकिन घर नज़दीक नहीं है
फूलों को समझा दे कोई
हँसते रहना ठीक नहीं है
तनकीदें बारीक हैं जितनी
फ़न उतना बारीक नहीं है
कोई ताज़ा शेर हो नाज़िल
हक माँगा है भीक नहीं है
दिन हैं जितने काले - काले
रात उतनी तारीक नहीं है
आज तुम्हारी याद न आई
आज तबीअत ठीक नहीं है
मुझमें कितने राज़ हैं बतलाऊँ क्या
मुझमें कितने राज़ हैं बतलाऊँ क्या
बंद इक मुद्दत से हूँ , खुल जाऊँ क्या
आजिज़ी , मिन्नत , ख़ुशामद , इल्तिज़ा
और मैं क्या - क्या करूँ , मर जाऊँ क्या
कल यहाँ मैं था जहाँ तुम आज हो
मैं तुम्हारी ही तरह इतराऊँ क्या
तेरे जलसे में तेरा परचम लिए
सैकड़ों लाशें भी हैं , गिनवाऊँ क्या
एक पत्थर है वो मेरी राह का
गर ना ठुकराऊँ तो ठोकर खाऊँ क्या
फिर जगाया तूने सोये शेर को
फिर वही लहजादराज़ी , आऊँ क्या
उठी निगाह तो अपने ही रू - ब - रू हम थे
उठी निगाह तो अपने ही रू - ब - रू हम थे
ज़मीन आईना - ख़ाना थी चार - सू हम थे
दिनों के बाद अचानक तुम्हारा ध्यान आया
ख़ुदा का शुक्र कि उस वक़्त बा - वज़ू हम थे
वो आईना तो नहीं था पर आईने सा था
वो हम नहीं थे मगर यार हू - ब - हू हम थे
ज़मीं पे लड़ते हुए आसमाँ के नर्ग़े में
कभी कभी कोई दुश्मन कभू कभू हम थे
हमारा ज़िक्र भी अब जुर्म हो गया है वहाँ
दिनों की बात है महफ़िल की आबरू हम थे
ख़याल था कि ये पथराव रोक दें चल कर
जो होश आया तो देखा लहू लहू हम थे
मसअला प्यास का यूं हल हो जाए
मसअला प्यास का यूं हल हो जाए
जितना अमृत है हलाहल हो जाए
शहर - ए - दिल में है अजब सन्नाटा
तेरी याद आए तो हलचल हो जाए
ज़िन्दगी एक अधूरी तस्वीर
मौत आए तो मुकम्मल हो जाए
और एक मोर कहीं जंगल में
नाचते - नाचते पागल हो जाए
थोड़ी रौनक है हमारे दम से
वरना ये शहर तो जंगल हो जाए
फिर खुदा चाहे तो आंखें ले ले
बस मेरा ख़्वाब मुकम्मल हो जाए
वो कभी शहर से गुज़रे तो ज़रा पूछेंगे
वो कभी शहर से गुज़रे तो ज़रा पूछेंगे
ज़ख़्म हो जाते हैं किस तरह दवा पूछेंगे
गुम न हो जाएं मकानों के घने जंगल में
कोई मिल जाये तो हम घर का पता पूछेंगे
मेरे सच से उन्हें क्या लेना है मैं जानता हूँ
हाथ कुरआन पे रखवा के वह क्या पूछेंगे
ये रहा नामा - ए - आमाल मगर तुझ से भी
कुछ सवालात तो हम भी ऐ ख़ुदा पूछेंगे
वह कहीं किरनें समेटे हुए मिल जायेगा
कब रफू होगी उजाले की क़बा पूछेंगे
वह जो मुंसिफ़ है तो क्या कुछ भी सज़ा दे देगा
हम भी रखते हैं ज़ुबां पहले ख़ता पूछेंगे
नज़ारा देखिये कलियों के फूल होने का
नज़ारा देखिये कलियों के फूल होने का
यही है वक्त दुआएं क़बूल होने का
उन्हें बताओ के ये रास्ते सलीब के हैं
जो लोग करते हैं दावा रसूल होने का
तमाम उम्र गुज़रने के बाद दुनिया में
पता चला हमें अपने फुजूल होने का
उसूल वाले हैं बेचारे इन फ़रिश्तों ने
मज़ा चखा ही नहीं बे उसूल होने का
है आसमां से बुलन्द उसका मर्तबा जिसको
शर्फ़ है आप के कदमों की धूल होने का
चलो फ़लक पे कहीं मन्ज़िलें तलाश करें
ज़मीं पे कुछ नहीं हासिल हसूल होने का
अंदर का ज़हर चूम लिया धुल के आ गए
अंदर का ज़हर चूम लिया धुल के आ गए
कितने शरीफ़ लोग थे सब खुल के आ गए
सूरज से जंग जीतने निकले थे बेवक़ूफ़
सारे सिपाही मोम के थे घुल के आ गए
मस्जिद में दूर दूर कोई दूसरा न था
हम आज अपने आप से मिल - जुल के आ गए
नींदों से जंग होती रहेगी तमाम उम्र
आँखों में बंद ख़्वाब अगर खुल के आ गए
सूरज ने अपनी शक्ल भी देखी थी पहली बार
आईने को मज़े भी तक़ाबुल के आ गए
अनजाने साए फिरने लगे हैं इधर उधर
मौसम हमारे शहर में काबुल के आ गए
मौसम बुलाएंगे तो सदा कैसे आएगी
मौसम बुलाएंगे तो सदा कैसे आएगी
सब खिड़कियां हैं बन्द हवा कैसे आएगी
मेरा खुलूस इधर है उधर है तेरा गुरूर
तेरे बदन पे मेरी क़बा कैसे आएगी
रस्ते में सर उठाए हैं रस्मों की नागिनें
ऐ जान ए इन्तज़ार ! बता कैसे आएगी
सर रख के मेरे ज़ानों पे सोई है ज़िन्दगी
ऐसे में आई भी तो कज़ा कैसे आएगी
आंखों में आंसूओं को अगर हम छुपाएंगे
तारों को टूटने की सदा कैसे आएगी
वह बे वफ़ा यहां से भी गुजरा है बारहा
इस शहर की हदों में वफ़ा कैसे आएगी
यहाँ कब थी जहाँ ले आई दुनिया
यहाँ कब थी जहाँ ले आई दुनिया
यह दुनिया को कहाँ ले आई दुनिया
ज़मीं को आसमानों से मिला कर
ज़मीं पर आसमां ले आई दुनिया
मैं ख़ुद से बात करना चाहता था
ख़ुदा को दरमियां ले आई दुनिया
चिराग़ों की लवें सहमी हुई हैं
सुना है आँधियां ले आई दुनिया
जहां मैं था वहां दुनिया कहां थी
वहां मैं हूँ जहां ले आई दुनिया
तवक़्क़ो हमने की थी शाखे - गुल की
मगर तीरो कमाँ ले आई दुनिया
ज़िंदगी की हर कहानी बे - असर हो जाएगी
ज़िंदगी की हर कहानी बे - असर हो जाएगी
हम न होंगे तो ये दुनिया दर - ब - दर हो जाएगी
पाँव पत्थर कर के छोड़ेगी अगर रुक जाइए
चलते रहिए तो ज़मीं भी हम - सफ़र हो जाएगी
जुगनुओं को साथ ले कर रात रौशन कीजिए
रास्ता सूरज का देखा तो सहर हो जाएगी
ज़िंदगी भी काश मेरे साथ रहती उम्र - भर
ख़ैर अब जैसे भी होनी है बसर हो जाएगी
तुम ने ख़ुद ही सर चढ़ाई थी सो अब चक्खो मज़ा
मैं न कहता था कि दुनिया दर्द - ए - सर हो जाएगी
तल्ख़ियाँ भी लाज़मी हैं ज़िंदगी के वास्ते
इतना मीठा बन के मत रहिए शकर हो जाएगी
बरछी लेकर चाँद निकलने वाला है
बरछी ले कर चांद निकलने वाला है
घर चलिए अब सूरज ढलने वाला है
मंज़रनामा वही पुराना है लेकिन
नाटक का उनवान बदलने वाला है
तौर तरीके बदले नरम उजालों ने
हर जुगनू अब आग उगलने वाला है
धूप के डर से कब तक घर में बैठोगे
सूरज तो हर रोज निकलने वाला है
एक पुराने खेल खिलौने जैसी है
दुनिया से अब कौन बहलने वाला है
दहशत का माहौल है सारी बस्ती में
क्या कोई अख़बार निकलने वाला है
तेरा मेरा नाम ख़बर में रहता था
तेरा मेरा नाम ख़बर में रहता था
दिन बीते , एक सौदा सर में रहता था
मेरा रस्ता तकता था एक चांद कहीं
मैं सूरज के साथ सफ़र में रहता था
सारे मंज़र गोरे - गोरे लगते थे
जाने किस का रूप नज़र में रहता था
मैंने अक्सर आंखें मूंद के देखा है
एक मंज़र जो पस - मंज़र म रहता था
काठ की कश्ती पीठ थपकती रहती थी
दरियाओं का पांव भंवर में रहता था
उजली उजली तस्वीरें सी बनती हैं
सुनते हैं अल्लाह बशर में रहता था
मीलों तक हम चिड़ियों से उड़ जाते थे
कोई मेरे साथ सफ़र में रहता था
सुस्ताती है गर्मी जिस के साये में
ये पौधा कल धूप नगर में रहता था
धरती से जब खुद को जोड़े रहते थे
ये सारा आकाश असर में रहता था
सच का बोझ उठाये हूँ अब पलकों पर
पहले मैं भी ख़्वाब नगर में रहता था
इक नया मौसम नया मंज़र खुला
इक नया मौसम नया मंज़र खुला
कोई दरवाज़ा मेरे अन्दर खुला
एक ग़ज़ल कमरे की छत पर मुन्तसिर
एक कलम रखा है काग़ज़ पर खुला
लेकिन उड़ने की सकत बाकी नहीं
है कई दिन से क़फस का दर खुला
चलते रहने का इरादा शर्त है
जब भी दीवारें उठी हैं दर खुला
हो गया ऐलान फिर एक जंग का
जितने वक़्फ़े में मेरा बकतर खुला
साथ रहता है यही एहसास - ए - जुर्म
किस के ज़िम्मे छोड़ आये घर खुला
अब मयस्सर ही कहां वह तन लेहाफ़
अब कहां रहता हूं मैं शब भर खुला
मैं ख़ुद अपने आप ही में बन्द था
मुद्दतों के बाद ये मुझ पर खुला
उम्र भर की नींद पूरी हो चुकी
तब कहीं जाकर मेरा बिस्तर खुला
कौन वह मिर्ज़ा असदुल्लाह खां
मुझ से वह तन्हाई में अक्सर खुला
मौसमों का ख़याल रक्खा करो
मौसमों का ख़याल रक्खा करो
कुछ लहू मैं उबाल रक्खा करो
ज़िंदग़ी रोज़ मरती रहती है
ठीक से देख - भाल रक्खा करो
सब लकीरों पे छोड़ रक्खा है
आप भी कुछ कमाल रक्खा करो
याद करते रहा करो माज़ी
इक - इक पल उजाल रक्खा करो
जाने कब सच का सामना हो जाए
कोई रस्ता निकाल रक्खा करो
ग़ालिबों को रखो दिमाग़ों में
दिल यग़ाना मिसाल रक्खा करो
सुल्ह करते रहा करो हरदम
दुश्मनों को निकाल रक्खा करो
ख़ाली - ख़ाली उदास - उदास आँखें
इनमें कुछ ख़्वाब पाल रक्खा करो
फिर वो चाकू चला नहीं सकता
हाथ गरदन में डाल रक्खा करो
लाख सूरज से दोस्ताना हो
चंद जुगनू भी पाल रक्खा करो
मुआफ़िक़ जो फ़िज़ा तैयार की है
मुआफ़िक़ जो फ़िज़ा तैयार की है
बड़ी तदबीर से हमवार की है
यहाँ तुझ - मुझ के हिस्से में ज़ियां है
ये दुनिया दरहमो - दीनार की है
यक़ीं कैसे करूं मैं मर चुका हूँ
मगर सुर्खी यही अख़बार की है
चराग़ों का घराना चल रहा है
चराग़ों का घराना चल रहा है
हवा से दोस्ताना चल रहा है
जवानी की हवाएँ चल रही हैं
बुज़ुर्गों का ख़ज़ाना चल रहा है
मिरी गुम - गश्तगी पर हँसने वालो
मिरे पीछे ज़माना चल रहा है
अभी हम ज़िंदगी से मिल न पाए
तआरुफ़ ग़ाएबाना चल रहा है
नए किरदार आते जा रहे हैं
मगर नाटक पुराना चल रहा है
वही दुनिया वही साँसें वही हम
वही सब कुछ पुराना चल रहा है
ज़्यादा क्या तवक़्क़ो हो ग़ज़ल से
मियाँ , बस आब - ओ - दाना चल रहा है
समुंदर से किसी दिन फिर मिलेंगे
अभी पीना - पिलाना चल रहा है
वही महशर वही मिलने का वअदा
वही बूढ़ा बहाना चल रहा है
यहाँ इक मदरसा होता था पहले
मगर अब कार - ख़ाना चल रहा है
तूफ़ां तो इस शहर में अक्सर आता है
तूफ़ां तो इस शहर में अक्सर आता है
देखें अबकि किस का नम्बर आता है
यारों के भी दाँत बहुत ज़हरीले हैं
पर हमको भी साँपों का मंतर आता है
सूखे बादल होंठों पर कुछ लिखते हैं
आँखों में सैलाब का मंज़र आता है
तक़रीरों में सबके जौहर खुलते हैं
अंदर जो पलता है बाहर आता है
बच कर रहना , इक क़ातिल इस बस्ती में
काग़ज़ की पोशाक पहनकर आता है
बोता है वो रोज़ तअफ़्फ़ुन ज़हनों में
जो कपड़ों पर इत्र लगाकर आता है
रहमत मिलने आती है पर फैलाए
पलकों पर जब कोई पयम्बर आता है
सूख चुका हूँ फिर भी मेरे साहिल यर
पानी लेने रोज समुन्दर आता है
उन आँखों की नींदें गुम हो जाती हैं
जिन आँखों को ख़्वाब मयस्सर आता है
ख़ाक से बढ़कर कोई दौलत नहीं होती
ख़ाक से बढ़कर कोई दौलत नहीं होती
छोटी मोटी बात पे हिज़रत नहीं होती
पहले दीप जलें तो चर्चे होते थे
और अब शहर जलें तो हैरत नहीं होती
तारीखों की पेशानी पर मोहर लगा
ज़िंदा रहना कोई करामात नहीं होती
सोच रहा हूँ आखिर कब तक जीना है
मर जाता तो इतनी फुर्सत नहीं होती
रोटी की गोलाई नापा करता है
इसी लिए तो घर में बरकत नहीं होती
हमने ही कुछ लिखना पढ़ना छोड़ दिया
वरना ग़ज़ल की इतनी किल्लत नहीं होती
मिसवाकों से चाँद का चेहरा छूता है
बेटा ! इतनी सस्ती जन्नत नहीं होती
बाजारों में ढूंढ रहा हूँ वो चीज़े
जिन चीजों की कोई कीमत नहीं होती
कोई क्या राय दे हमारे बारे में
ऐसों वैसों की तो हिम्मत नहीं होती
ज़मीं बालिश्त भर होगी हमारी
ज़मीं बालिश्त भर होगी हमारी
यहाँ कैसे बसर होगी हमारी
ये काली रात होगी ख़त्म किस दिन
न जाने कब सहर होगी हमारी
इसी उम्मीद पर ये रतजगे हैं
किसी दिन रात भर होगी हमारी
दरे - मस्जिद पे कोई शय पड़ी है
दुआ - ए - बेअसर होगी हमारी
चला हूँ गुमरही को साथ लेकर
यही तो हमसफ़र होगी हमारी
न जाने दिन कहाँ निकलेगा अपना
न जाने शब किधर होगी हमारी
दुआ मांगेंगे कब तक आस्मा से
ज़मीं कब मोतबर होगी हमारी
ये दुनिया कहकशां कहती है जिसको
कभी ये रहगुज़र होगी हमारी
चुभे हैं किस कदर तलुवों में कंकर
सितारों पर नज़र होगी हमारी
बिछड़ने में ही शायद अब मज़ा है
ख़ुशी में आँख तर होगी हमारी
ये आईना फ़साना हो चुका है
ये आईना फ़साना हो चुका है
तुझे देखे ज़माना हो चुका है
वतन के मौसमों अब लौट आओ
तुम्हें देखे ज़माना हो चुका है
दवाएँ क्या , दवा क्या , बद्दुआ क्या
सभी कुछ ताजिराना हो चुका है
अब आंसू भी पुराने हो चुके हैं
समन्दर भी पुराना हो चुका है
चलो दीवाने - ख़ास अब काम आया
परिन्दों का ठिकाना हो चुका है
वही वीरानियां हैं शहरे - दिल में
यहाँ पहले भी आना हो चुका है
तेरी मसरूफ़ियत हम जानते हैं
मगर मौसम सुहाना हो चुका है
मोहब्बत में ज़रूरी हैं वफ़ाएँ
यह नुस्ख़ा अब पुराना हो चुका है
चलो अब हिज्र का भी हम मज़ा लें
बहुत मिलना मिलाना हो चुका है
हजारों सूरतें रोशन हैं दिल में
यह दिल आईना ख़ाना हो चुका है
बची हैं गिनती की चंद साँसें
इस घर का बयाना हो चुका है ।



नाराज़ राहत इन्दौरी
हर मुसाफ़िर है सहारे तेरे
हर मुसाफ़िर है सहारे तेरे
कश्तियां तेरी , किनारे तेरे
तेरे दामन को ख़बर दे कोई ,
टूटते रहते हैं तारे तेरे
धूप दरिया में रवानी थी बहुत
बह थक गए चांद सितारे तेरे
तेरे दरवाज़े को जुम्बिश न हुई
मैंने सब नाम पुकारे तेरे
बे तलब आँखों में क्या - क्या कुछ है
वो समझता है इशारे तेरे
कब पसीजेंगे ये बहरे बादल
हैं शज़र हाथ पसारे तेरे
मेरा इक पल भी मुझे मिल न सका
मैंने दिन - रात गुज़ारे तेरे
तेरी आँखें तेरी बीनाई है
तेरे मंज़र हैं नज़ारे तेरे
यह मेरी प्यास बता सकती है
क्यों समंदर हुए खारे तेरे
जो भी मनसूब तेरे नाम से थे
मैंने सब क़र्ज़ उतारे तेरे
तूने लिखा मेरे चेहरे पे धुंआ
मैंने आईने संवारे तेरे
और मेरा दिल वही मुफ़लिस का चिराग़
चाँद तेरा है सितारे तेरे
जितने अपने थे , सब पराए थे
जितने अपने थे , सब पराए थे
हम हवा को गले लगाए थे
जितनी क़समें थीं , सब थीं शर्मिंदा ,
जितने वादे थे सर झुकाए थे
जितने आंसू थे सब थे बेगाने
जितने मेहमां थे बिन बुलाए थे
सब क़िताबें पढ़ी - पढ़ाई थीं ,
सारे क़िस्से सुने - सुनाए थे
एक बंजर ज़मीं के सीने में
मैंने कुछ आसमां उगाए थे
वरना औक़ात क्या थी सायों की
धूप ने हौसले बढ़ाए थे
सिर्फ़ दो घूंट प्यास कि ख़ातिर
उम्र भर धूप में नहाए थे
हाशिए पर खड़े हूए हैं हम
हमने खुद हाशिए बनाए थे
मैं अकेला उदास बैठा था
शाम ने कहकहे लगाए थे
है ग़लत उसको बेवफ़ा कहना
हम कहाँ के धुले - धुलाए थे
आज कांटो भरा मुक़द्दर है ,
हम ने गुल भी बहुत खिलाए थे
सिर्फ़ सच और झूठ की मीज़ान में रक्खे रहे
सिर्फ़ सच और झूठ की मीज़ान में रक्खे रहे
हम बहादुर थे मगर मैदान में रक्खे रहे
जुगनुओं ने फिर अँधेरों से लड़ाई जीत ली
चाँद - सूरज घर के रौशनदान में रक्खे रहे
धीरे - धीरे सारी किरनें ख़ुदकुशी करने लगीं
हम सहीफ़ा थे मगर जुज़दान में रक्खे रहे
बंद कमरे खोल कर सच्चाइयाँ रहने लगीं
ख़्वाब कच्ची धूप थे , दालान में रक्खे रहे
सिर्फ़ इतना फ़ासला है ज़िंदगी से मौत का
शाख़ से तोड़े गए गुलदान में रक्खे रहे
ज़िंदगी भर अपनी गूँगी धड़कनों के साथ - साथ
हम भी घर के क़ीमती सामान में रक्खे रहे
धूप बहुत है मौसम जल थल भेजो न
धूप बहुत है मौसम जल थल भेजो न
बाबा मेरे नाम का बादल भेजो न
मौलसरी की शाख़ों पर भी दिए जलें
शाख़ों का केसरिया आँचल भेजो न
नन्ही मुन्नी सब चहकारें कहाँ गईं
मोरों के पैरों की पायल भेजो न
बस्ती - बस्ती दहशत किसने बो दी है
गलियों बाज़ारों की हलचल भेजो न
सारे मौसम एक उमस के आदी हैं
छाँव की ख़ुशबू , धूप का संदल भेजो न
मैं बस्ती में आख़िर किस से बात करूँ
मेरे जैसा कोई पागल भेजो न
सर पर सात आकाश , ज़मीं पर सात समुंदर बिखरे हैं
सर पर सात आकाश , ज़मीं पर सात समुंदर बिखरे हैं
आँखें छोटी पड़ जाती हैं इतने मंज़र बिखरे हैं
ज़िंदा रहना खेल नहीं है इस आबाद ख़राबे में
वो भी अक्सर टूट गया है , हम भी अक्सर बिखरे हैं
उस बस्ती के लोगों से जब बातें कीं तो ये जाना
दुनिया भर को जोड़ने वाले अंदर - अंदर बिखरे हैं
इन रातों से अपना रिश्ता जाने कैसा रिश्ता है
नींदें कमरों में जागी हैं , ख़्वाब छतों पर बिखरे हैं
आँगन के मासूम शजर ने एक कहानी लिक्खी है
इतने फल शाख़ों पे नहीं थे जितने पत्थर बिखरे हैं
सारी धरती , सारे मौसम , एक ही जैसे लगते हैं
आँखों आँखों क़ैद हुए थे मंज़र मंज़र बिखरे हैं
सवाल घर नहीं बुनियाद पर उठाया है
सवाल घर नहीं बुनियाद पर उठाया है
हमारे पाँव की मिट्टी ने सर उठाया है
हमेशा सर पे रही इक चटान रिश्तों की
ये बोझ वो है जिसे उम्र - भर उठाया है
मिरी ग़ुलैल के पत्थर का कार - नामा था
मगर ये कौन है जिस ने समर उठाया है
यही ज़मीं में दबाएगा एक दिन हम को
ये आसमान जिसे दोश पर उठाया है
बुलंदियों को पता चल गया कि फिर मैं ने
हवा का टूटा हुआ एक पर उठाया है
महा - बली से बग़ावत बहुत ज़रूरी है
क़दम ये हम ने समझ सोच कर उठाया है
पहली शर्त जुदाई है
पहली शर्त जुदाई है
इश्क़ बड़ा हरजाई है
गुम हैं होश हवाओं के
किस की खुशबू आई है
ख़्वाब क़रीबी रिश्तेदार
लेकिन नींद पराई है
चांद तराशे सारी उमर
तब कुछ धूप कमाई है
मैं बिछड़ा हूँ डाली से
दुनिया क्यों मुरझाई है
दिल पर किसने दस्तक दी
तुम हो या तन्हाई है
दरिया दरिया नाप चुके
मुट्ठी भर गहराई है
सूरज टूट के बिखरा था
रात ने ठोकर खाई है
कोई मसीहा क्या जाने
ज़ख़्म है या गहराई है
वाह रे पागल वाह रे दिल
अच्छी किसमत पाई है
उँगलियाँ यूँ न सब पर उठाया करो
उँगलियाँ यूँ न सब पर उठाया करो
खर्च करने से पहले कमाया करो
ज़िन्दगी क्या है खुद ही समझ जाओगे
बारिशों में पतंगें उड़ाया करो
दोस्तों से मुलाक़ात के नाम पर
नीम की पत्तियों को चबाया करो
शाम के बाद जब तुम सहर देख लो
कुछ फ़क़ीरों को खाना खिलाया करो
अपने सीने में दो गज़ ज़मीं बाँधकर
आसमानों का ज़र्फ़ आज़माया करो
चाँद सूरज कहाँ , अपनी मंज़िल कहाँ
ऐसे वैसों को मुँह मत लगाया करो
मुझे डुबो के बहुत शर्मसार रहती है
मुझे डुबो के बहुत शर्मसार रहती है
वो एक मौज जो दरिया के पार रहती है
हमारे ताक़ भी बे - ज़ार हैं उजालों से
दिए की लौ भी हवा पर सवार रहती है
फिर उस के बाद वही बासी मंज़रों के जुलूस
बहार चंद ही लम्हे बहार रहती है
इसी से क़र्ज़ चुकाए हैं मैं ने सदियों के
ये ज़िंदगी जो हमेशा उधार रहती है
हमारी शहर के दानिशवरों से यारी है
इसी लिए तो क़बा तार तार रहती है
मुझे ख़रीदने वालो ! क़तार में आओ
वो चीज़ हूँ जो पस - ए - इश्तिहार रहती है
हंसते रहते हैं मुसल्सल हम तुम
हंसते रहते हैं मुसल्सल हम तुम
हों ना जायें कहीं पागल हम तुम
जैसे दरिया किसी दरिया से मिले
आओ ! हो जाएँ मुकम्मल हम तुम
उड़ती फिरती है हवाओं में ज़मीं
रेंगते फिरते हैं पैदल हम तुम
प्यास सदियों की लिए आँखों में
देखते रहते हैं बादल हम तुम
धूप हमने ही उगाई है यहां
हैं इसी राह का पीपल हम तुम
शहर की हद ही नहीं आती है
काटते रहते हैं जंगल हम तुम
दरमियां इक ज़माना रक्खा जाए
दरमियां इक ज़माना रक्खा जाए
तब कोई पल सुहाना रक्खा जाए
सर पे सूरज सवार रहता है
पीठ पर शामियाना रक्खा जाए
तो यह अब तय हुआ कि अपने साथ
कोई अपने सिवा न रक्खा जाए
खूब बातें रहेंगी रस्ते भर
धूप से दोस्ताना रक्खा जाए
हों निगाहें ज़मीन पर लेकिन
आसमां पर निशाना रक्खा जाए
ज़ख़्म पर ज़ख़्म का गुमां न रहे
ज़ख़्म इतना पुराना रक्खा जाए
दिल लुटाने में एहतियात रहे
यह ख़ज़ाना खुला न रक्खा जाए
नील पड़ते रहें जबीनों पर
पत्थरों को ख़फ़ा न रक्खा जाए
यार ! अब उस की बेवफ़ाई का
नाम कुछ शायराना रक्खा जाए
हाथ ख़ाली हैं तिरे शहर से जाते जाते
हाथ ख़ाली हैं तिरे शहर से जाते जाते
जान होती तो मिरी जान लुटाते जाते
अब तो हर हाथ का पत्थर हमें पहचानता है
उम्र गुज़री है तिरे शहर में आते जाते
रेंगने की भी इजाज़त नहीं हम को वर्ना
हम जिधर जाते नए फूल खिलाते जाते
मुझ को रोने का सलीक़ा भी नहीं है शायद
लोग हँसते हैं मुझे देख के आते जाते
अब के मायूस हुआ यारों को रुख़्सत कर के
जा रहे थे तो कोई ज़ख़्म लगाते जाते
हम से पहले भी मुसाफ़िर कई गुज़रे होंगे
कम से कम राह के पत्थर तो हटाते जाते
मैं तो जलते हुए सहराओं का इक पत्थर था
तुम तो दरिया थे मिरी प्यास बुझाते जाते
हौसले ज़िंदगी के देखते हैं
हौसले ज़िंदगी के देखते हैं
चलिए कुछ रोज़ जी के देखते हैं
नींद पिछली सदी की ज़ख़्मी है
ख़्वाब अगली सदी के देखते हैं
रोज़ हम इस अँधेरी धुँध के पार
क़ाफ़िले रौशनी के देखते हैं
धूप इतनी कराहती क्यों है
छाँव के ज़ख़्म सी के देखते हैं
टकटकी बाँध ली है आँखों ने
रास्ते वापसी के देखते हैं
बारिशों से तो प्यास बुझती नहीं
आइए ज़हर पी के देखते हैं
हमें दिन - रात मरना चाहिए था
हमें दिन - रात मरना चाहिए था
मियाँ कुछ कर गुज़रना चाहिए था
बहुत ही ख़ूबसूरत है ये दुनिया
यहाँ कुछ दिन ठहरना चाहिए था
मुझे तूने किनारे से है जाना
समंदर में उतरना चाहिए था
यहाँ सदियों से तारीकी जमी है
मेरी शब को सहरना चाहिए था
अकेली रात बिस्तर पर पड़ी है
मुझे इस दिन से डरना चाहिए था
डुबो कर मुझको ख़ुश होता है दरिया
उसे तो डूब मरना चाहिए था
किसी से बेवफ़ाई की है मैंने
मुझे इक़रार करना चाहिए था
ये देखो किरचियाँ हैं आइनों की
सलीक़े से सँवरना चाहिए था
किसी दिन उसकी महफ़िल में पहुँच कर
गुलों में रंग भरना चाहिए था
फ़लक पर तब्सरा करने से पहले
ज़मीं का क़र्ज़ उतरना चाहिए था
दांव पर मैं भी , दांव पर तू भी है
दांव पर मैं भी , दांव पर तू भी है
बेख़बर मैं भी , बेख़बर तू भी
आस्मां ! मुझसे दोस्ती करले
दरबदर मैं भी , दरबदर तू भी
कुछ दिनों शहर की हवा खा ले
सीख जायेगा सब हुनर तू भी
मैं तेरे साथ , तू किसी के साथ
हमसफ़र मैं भी हमसफ़र तू भी
हैं वफ़ाओं के दोनों दावेदार
मैं भी इस पुलसिरात पर , तू भी
ऐ मेरे दोसत ! तेरे बारे में
कुछ अलग राय थी मगर , तू भी
16 बैठे बैठे कोई ख़याल आया
बैठे बैठे कोई ख़याल आया
ज़िंदा रहने का फिर सवाल आया
कौन दरयाओं का हिसाब रखे
नेकियाँ , नेकियों में डाल आया
ज़िंदगी किस तरह गुज़ारते हैं
ज़िंदगी भर न ये कमाल आया
झूठ बोला है कोई आईना
वरना पत्थर में कैसे बाल आया
वो जो दो - गज़ ज़मीं थी मेरे नाम
आसमाँ की तरफ़ उछाल आया
क्यूँ ये सैलाब सा है आँखों में
मुस्कुराए थे हम , ख़याल आया
मौसम की मनमानी है
मौसम की मनमानी है
आँखों आँखों पानी है
साया साया लिख डालो
दुनिया धूप कहानी है
सब पर हँसते रहते हैं
फूलों की नादानी है
हाय ये दुनिया ! हाय ये लोग
हाय ! यह सब कुछ फ़ानी है
साथ इक दरिया रख लेना
रस्ता रेगिस्तानी है
कितने सपने देख लिये
आँखों को हैरानी है
दिलवाले अब कम कम हैं
वैसे क़ौम पुरानी है
बारिश , दरिया , सागर , ओस ,
आँसू पहला पानी है
तुझ को भूले बैंठे हैं
क्या ये कम क़ुर्बानी है
दरिया हमसे आँख मिला
देखें कितना पानी है
दुनिया क्या है मुझसे पूछ
मैंने दुनिया छानी है
नाम लिखा था आज किस किस का
नाम लिखा था आज किस किस का
"हाथ दस्ता हुआ है नर्गिस का"
शाख पर उम्र कट गई गुल की
बाग़ है जाने कौन बेहिस का
ख़्वार फिरते हैं आइना होकर
जाने मुंह देखना है किस किस का
बुझ गये चांद सब हवेली के
जल रहा है चिराग़ मुफ़लिस का
सर पे रख कर ज़मीन फिरता हूँ
साथ उसका है मैं नहीं जिस का
मीर जैसा था दो सदी पहले
हाल अब भी वही है मजलिस का
मेरे मरने की ख़बर है उसको
मेरे मरने की ख़बर है उसको
अपनी रुसवाई का डर है उसको
अब वह पहला सा नज़र आता नहीं
ऐसा लगता है नज़र है उसको
मैं किसी से भी मिलूं कुछ भी करूं
मेरी नीयत की ख़बर है उसको
भूल जाना उसे आसान नहीं
याद रखना भी हुनर है उसको
रोज़ मरने की दुआ मांगता है
जाने किस बात का डर है उसको
मंज़िलें साथ लिये फिरता है
कितना दुशवार सफर है उसको
सर पर बोझ अँधियारों का है मौला ख़ैर
सर पर बोझ अँधियारों का है मौला ख़ैर
और सफ़र कुहसारों का है मौला ख़ैर
दुश्मन से तो टक्कर ली है सौ - सौ बार
सामना अबके यारों का है मौला ख़ैर
इस दुनिया में तेरे बाद मेरे सर पर
साया रिश्तेदारों का है मौला ख़ैर
दुनिया से बाहर भी निकलकर देख चुके
सब कुछ दुनियादारों का है मौला ख़ैर
और क़यामत मेरे चराग़ों पर टूटी
झगड़ा चाँद - सितारों का है मौला ख़ैर
लिख रहा है हुजरा पीर फ़क़ीरों का
और मंजर दरबारों का है मौला ख़ैर
चौराहों पर वर्दी वाले आ पहुंचे
मौसम फिर त्यौहारों का है मौला ख़ैर
एक ख़ुदा है , एक पयम्बर , एक किताब
झगड़ा तो दस्तारों का है मौला ख़ैर
वक़्त मिला तो मसजिद भी हो आएंगे
बाक़ी काम मज़ारों का है मौला ख़ैर
मैंने अलिफ़ से ये तक ख़ुशबू बिखरा दी
लेकिन गांव गंवारों का है मौला ख़ैर
हमें अब इश्क़ का चाला पड़ा है
हमें अब इश्क़ का चाला पड़ा है
बड़े मुँहज़ोर से पाला पड़ा है
कई दिन से नहीं डूबा यह सूरज
हथेली पर मेरी छाला पड़ा है
यह साज़िश धूप की है या हवा की
गुलों का रंग क्यों काला पड़ा है
सफ़र पर मैं तो तनहा जा रहा हूं
यह बस्ती भर में क्यों ताला पड़ा है
मेरी पलकों पे उतरे फिर फ़रिश्ते
समुन्दर फिर तह - ओ - बाला पड़ा है
सुनहरा चांद उतरा है नदी में
किनारे चांद का हाला पड़ा है
यहां पर ख़त्म हैं ऊंची उड़ानें
ज़मीं पर आसमां वाला पड़ा है
उलझ कर रह गए हैं सारे मंज़र
हमारी आंख में जाला पड़ा है
हवा है दोपहर तक भीगी भीगी
सवेरे देर तक पाला पड़ा है
पुराने शहर के मंज़र निकलने लगते हैं
पुराने शहर के मंज़र निकलने लगते हैं
ज़मीं जहाँ भी खुले घर निकलने लगते हैं
मैं खोलता हूँ सदफ़ मोतियों के चक्कर में
मगर यहाँ भी समन्दर निकलने लगते हैं
हसीन लगते हैं जाड़ों में सुबह के मंज़र
सितारे धूप पहन कर निकलने लगते हैं
बुलन्दियों का तसव्वुर भी ख़ूब होता है
कभी - कभी तो मेरे पर निकलने लगते हैं
बुरे दिनों से बचाना मुझे मेरे मौला !
क़रीबी दोस्त भी बच कर निकलने लगते हैं
अगर ख़्याल भी आए कि तुझको ख़त लिक्खूँ
तो घोंसलों से कबूतर निकलने लगते हैं
ज़िंदगी की हर कहानी बे - असर हो जाएगी
ज़िंदगी की हर कहानी बे - असर हो जाएगी
हम न होंगे तो ये दुनिया दर - ब - दर हो जाएगी
पाँव पत्थर कर के छोड़ेगी अगर रुक जाइए
चलते रहिए तो ज़मीं भी हम - सफ़र हो जाएगी
जुगनुओं को साथ ले कर रात रौशन कीजिए
रास्ता सूरज का देखा तो सहर हो जाएगी
ज़िंदगी भी काश मेरे साथ रहती उम्र - भर
ख़ैर अब जैसे भी होनी है बसर हो जाएगी
तुम ने ख़ुद ही सर चढ़ाई थी सो अब चक्खो मज़ा
मैं न कहता था कि दुनिया दर्द - ए - सर हो जाएगी
तल्ख़ियाँ भी लाज़मी हैं ज़िंदगी के वास्ते
इतना मीठा बन के मत रहिए शकर हो जाएगी
अपने दीवार - ओ - दर से पूछते हैं
अपने दीवार - ओ - दर से पूछते हैं
घर के हालात घर से पूछते हैं
क्यूँ अकेले हैं क़ाफ़िले वाले
एक - एक हमसफ़र से पूछते हैं
कितने जंगल हैं इन मकानों में
बस यही शहर भर से पूछते हैं
यह जो दीवार है यह किस की है
हम इधर वह उधर से पूछते हैं
हैं कनीज़ें भी इस महल में क्या
शाहज़ादों के डर से पूछते हैं
क्या कहीं क़त्ल हो गया सूरज
रात से रात - भर से पूछते हैं
जुर्म है ख़्वाब देखना भी क्या
रात - भर चश्म - ए - तर से पूछते हैं
ये मुलाक़ात आख़िरी तो नहीं
हम जुदाई के डर से पूछते हैं
कौन वारिस है छाँव का आख़िर
धूप में हम - सफ़र से पूछते हैं
ये किनारे भी कितने सादा हैं
कश्तियों को भँवर से पूछते हैं
वह गुज़रता तो होगा अब तन्हा
एक - इक रहगुज़र से पूछते हैं
क्या कभी ज़िंदगी भी देखेंगे
बस यही उम्र - भर से पूछते हैं
ज़ख़्म का नाम फूल कैसे पड़ा
तेरे दस्त - ए - हुनर से पूछते हैं
हमने ख़ुद अपनी रहनुमाई की
हमने ख़ुद अपनी रहनुमाई की
और शोहरत हुई ख़ुदाई की
मैंने दुनिया से , मुझ से दुनिया ने
सैकड़ों बार बेवफ़ाई की
खुले रहते हैं सारे दरवाज़े
कोई सूरत नहीं रिहाई की
टूटकर हम मिले हैं पहली बार
ये शुरूआत है जुदाई की
सोए रहते हैं ओढ़ कर ख़ुद को
अब ज़रूरत नहीं रज़ाई की
मंज़िलें चूमती हैं मेरे क़दम
दाद दीजे शिकस्ता - पाई की
ज़िंदगी जैसे - तैसे काटनी है
क्या भलाई की , क्या बुराई की
इश्क़ के कारोबार में हमने
जान दे कर बड़ी कमाई की
अब किसी की ज़बाँ नहीं खुलती
रस्म जारी है मुँह - भराई की
यहाँ कब थी जहाँ ले आई दुनिया
यहाँ कब थी जहाँ ले आई दुनिया
यह दुनिया को कहाँ ले आई दुनिया
ज़मीं को आसमानों से मिला कर
ज़मीं पर आसमां ले आई दुनिया
मैं ख़ुद से बात करना चाहता था
ख़ुदा को दरमियां ले आई दुनिया
चिराग़ों की लवें सहमी हुई हैं
सुना है आँधियां ले आई दुनिया
जहां मैं था वहां दुनिया कहां थी
वहां मैं हूँ जहां ले आई दुनिया
तवक़्क़ो हमने की थी शाखे - गुल की
मगर तीरो कमाँ ले आई दुनिया
मौसम बुलाएंगे तो सदा कैसे आएगी
मौसम बुलाएंगे तो सदा कैसे आएगी
सब खिड़कियां हैं बन्द हवा कैसे आएगी
मेरा खुलूस इधर है उधर है तेरा गुरूर
तेरे बदन पे मेरी क़बा कैसे आएगी
रस्ते में सर उठाए हैं रस्मों की नागिनें
ऐ जान ए इन्तज़ार ! बता कैसे आएगी
सर रख के मेरे ज़ानों पे सोई है ज़िन्दगी
ऐसे में आई भी तो कज़ा कैसे आएगी
आंखों में आंसूओं को अगर हम छुपाएंगे
तारों को टूटने की सदा कैसे आएगी
वह बे वफ़ा यहां से भी गुजरा है बारहा
इस शहर की हदों में वफ़ा कैसे आएगी
शजर हैं अब समर आसार मेरे
शजर हैं अब समर आसार मेरे
उगे आते हैं दावेदार मेरे
मुहाजिर हैं न अब अंसार मेरे
मुख़ालिफ़ हैं बहुत इस बार मेरे
यहाँ इक बूँद का मुहताज हूँ मैं
समुंदर हैं समुंदर पार मेरे
अभी मुर्दों में रूहें फूँक डालें
अगर चाहें तो ये बीमार मेरे
हवाएँ ओढ़ कर सोया था दुश्मन
गए बेकार सारे वार मेरे
मैं आ कर दुश्मनों में बस गया हूँ
यहाँ हमदर्द हैं दो - चार मेरे
हँसी में टाल देना था मुझे भी
ख़ता क्यूँ हो गए सरकार मेरे
तसव्वुर में न जाने कौन आया
महक उट्ठे दर - ओ - दीवार मेरे
तुम्हारा नाम दुनिया जानती है
बहुत रुस्वा हैं अब अशआर मेरे
भँवर में रुक गई है नाव मेरी
किनारे रह गए इस पार मेरे
मैं ख़ुद अपनी हिफ़ाज़त कर रहा हूँ
अभी सोए हैं पहरे - दार मेरे
यह आईना फ़साना हो चुका है
यह आईना फ़साना हो चुका है
तुझे देखे ज़माना हो चुका है
वतन के मौसमों अब लौट आओ
तुम्हें देखे ज़माना हो चुका है
दवाएँ क्या , दवा क्या , बद्दुआ क्या
सभी कुछ ताजिराना हो चुका है
अब आंसू भी पुराने हो चुके हैं
समन्दर भी पुराना हो चुका है
चलो दीवाने - ख़ास अब काम आया
परिन्दों का ठिकाना हो चुका है
वही वीरानियां हैं शहरे - दिल में
यहाँ पहले भी आना हो चुका है
तेरी मसरूफ़ियत हम जानते हैं
मगर मौसम सुहाना हो चुका है
मोहब्बत में ज़रूरी हैं वफ़ाएँ
यह नुस्ख़ा अब पुराना हो चुका है
चलो अब हिज्र का भी हम मज़ा लें
बहुत मिलना मिलाना हो चुका है
हजारों सूरतें रोशन हैं दिल में
यह दिल आईना ख़ाना हो चुका है
बची हैं गिनती की चंद साँसें
इस घर का बयाना हो चुका है ।
अंदर का ज़हर चूम लिया धुल के आ गए
अंदर का ज़हर चूम लिया धुल के आ गए
कितने शरीफ़ लोग थे सब खुल के आ गए
सूरज से जंग जीतने निकले थे बेवक़ूफ़
सारे सिपाही मोम के थे घुल के आ गए
मस्जिद में दूर दूर कोई दूसरा न था
हम आज अपने आप से मिल - जुल के आ गए
नींदों से जंग होती रहेगी तमाम उम्र
आँखों में बंद ख़्वाब अगर खुल के आ गए
सूरज ने अपनी शक्ल भी देखी थी पहली बार
आईने को मज़े भी तक़ाबुल के आ गए
अनजाने साए फिरने लगे हैं इधर उधर
मौसम हमारे शहर में काबुल के आ गए
इधर की शय उधर कर दी गई है
इधर की शय उधर कर दी गई है
ज़मीं ज़ेरो - ज़बर कर दी गई है
ये काली रात है दो चार पल की
ये कहने में सहर कर दी गई है
तआरुफ़ को ज़रा फैला दिया है
कहानी मुख्तसर कर दी गई है
इबादत में बसर करनी थी लेकिन
ख़राबों में बसर कर दी गई है
कई ज़र्रात बाग़ी हो चुके हैं
सितारों को ख़बर कर दी गई है
वह मेरी हम - क़दम होने न पाई
जो मेरी हम - सफ़र कर दी गई है
नज़ारा देखिये कलियों के फूल होने का
नज़ारा देखिये कलियों के फूल होने का
यही है वक्त दुआएं क़बूल होने का
उन्हें बताओ के ये रास्ते सलीब के हैं
जो लोग करते हैं दावा रसूल होने का
तमाम उम्र गुज़रने के बाद दुनिया में
पता चला हमें अपने फुजूल होने का
उसूल वाले हैं बेचारे इन फ़रिश्तों ने
मज़ा चखा ही नहीं बे उसूल होने का
है आसमां से बुलन्द उसका मर्तबा जिसको
शर्फ़ है आप के कदमों की धूल होने का
चलो फ़लक पे कहीं मन्ज़िलें तलाश करें
ज़मीं पे कुछ नहीं हासिल हसूल होने का
पाँव से आसमान लिपटा है
पाँव से आसमान लिपटा है
रास्तों से मकान लिपटा है
रौशनी है तेरे ख़यालों की
मुझसे रेशम का थान लिपटा है
कर गये सब किनारा कश्ती से
सिर्फ़ इक बादवन लिपटा है
दे तवानाईयां मेरे माबूद !
जिस्म से ख़ानदान लिपटा है
और मैं सुन रहा हूँ क्या - क्या कुछ
मुझसे एक बेजुबान लिपटा है
सारी दुनिया बुला रही है मगर
मुझसे हिन्दोस्तान लिपटा है
सफ़र में जब भी इरादे जवान मिलते हैं
सफ़र में जब भी इरादे जवान मिलते हैं
खुली हवाएँ , खुले बादबान मिलते हैं
बहुत कठिन है मसाफ़त नई ज़मीनों की
क़दम - क़दम पे नये आसमान मिलते हैं
मैं उस मुहल्ले में एक उम्र काट आया हूँ
जहाँ पे घर नहीं मिलते , मकान मिलते हैं
बात आपस में जो ज़ोर - ज़ोर से करते हैं
सफ़र में ऐसे कई बेज़बान मिलते हैं
जहाँ - जहाँ भी चिराग़ों ने ख़ुदकुशी की है
वहाँ - वहाँ पे हवा के निशान मिलते हैं
रक़ीब , दोस्त , पड़ोसी , अज़ीज़ , रिश्तेदार
मेरे ख़िलाफ़ सभी के बयान मिलते हैं
उठी निगाह तो अपने ही रू - ब - रू हम थे
उठी निगाह तो अपने ही रू - ब - रू हम थे
ज़मीन आईना - ख़ाना थी चार - सू हम थे
दिनों के बाद अचानक तुम्हारा ध्यान आया
ख़ुदा का शुक्र कि उस वक़्त बा - वुज़ू हम थे
वह आईना तो नहीं था पर आईने सा था
वह हम नहीं थे मगर यार हू - ब - हू हम थे
ज़मीं पे लड़ते हुए आसमाँ के नर्ग़े में
कभी कभी कोई दुश्मन कभू - कभू हम थे
हमारा ज़िक्र भी अब जुर्म हो गया है वहाँ
दिनों की बात है महफ़िल की आबरू हम थे
ख़याल था कि ये पथराव रोक दें चल कर
जो होश आया तो देखा लहू - लहू हम थे
ऊँचे - ऊँचे दरबारों से क्या लेना
ऊँचे - ऊँचे दरबारों से क्या लेना
बेचारे हैं , बेचारों से क्या लेना
जो मांगेंगे तूफ़ानों से मांगेंगे
काग़ज़ की इन पतवारों से क्या लेना
हम ठहरे बंजारे हम बंजारों को
दरवाज़ों और दीवारों से क्या लेना
ख़्वाबों वाली कोई चीज़ नहीं मिलती
सोच रहा हूँ बाज़ारों से क्या लेना
ख़ाली हाथों जीतना है ये जंग हमें
लकड़ी की इन तलवारों से क्या लेना
आग में हम तो बाग़ लगाते हैं हमको
दोज़ख़ ! तेरे अंगारों से क्या लेना
चारागरी का दावा करते फिरते हैं
बस्ती के इन बीमारों से क्या लेना
साथ हमारे कई सुनहरी सदियाँ हैं
हमें सनीचर , इतवारों से क्या लेना
अपना मालिक अपना ख़ालिक़ अफ़ज़ल है
आती - जाती सरकारों से क्या लेना
पाँव पसारो सारी धरती अपनी है
यार ! इजाज़त मक्कारों से क्या लेना
काम सब ग़ैर - ज़रूरी हैं जो सब करते हैं
काम सब ग़ैर - ज़रूरी हैं जो सब करते हैं
और हम कुछ नहीं करते हैं ग़ज़ब करते हैं
आप की नज़रों में सूरज की है जितनी अज़्मत
हम चराग़ों का भी उतना ही अदब करते हैं
हम पे हाकिम का कोई हुक्म नहीं चलता है
हम क़लंदर हैं शहंशाह लक़ब करते हैं
देखिए जिस को उसे धुन है मसीहाई की
आज कल शहर के बीमार मतब करते हैं
ख़ुद को पत्थर सा बना रक्खा है कुछ लोगों ने
बोल सकते हैं मगर बात ही कब करते हैं
एक - एक पल को किताबों की तरह पढ़ने लगे
उम्र भर जो न किया हम ने वो अब करते हैं
किसने दस्तक दी है दिल पर कौन है
किसने दस्तक दी है दिल पर कौन है
आप तो अन्दर हैं , बाहर कौन है
रौशनी ही रौशनी है हर तरफ़
मेरी आँखों में मुन्नवर कौन है
आसमां झुक - झुक के करता है सवाल
आपके कद के बराबर कौन है
हम रखेंगें अपने अश्कों का हिसाब
पूछने वाला समंदर कौन है
सारी दुनिया हैरती है किस लिए
दूर तक मंज़र ब मंज़र कौन है
मुझसे मिलने ही नहीं देता मुझे
क्या पता ये मेरे अन्दर कौन है
कैसा नारा कैसा क़ौल अल्लाह बोल
कैसा नारा कैसा क़ौल अल्लाह बोल
अभी बदलता है माहौल अल्लाह बोल
कैसे साथी कैसे यार , सब मक्कार
सबकी नीयत डांवाडोल अल्लाह बोल
जैसा गाह , वैसा माल दे कर ताल
काग़ज़ में अंगारे तोल अल्लाह बोल
इंसानों से इंसानों तक एक सदा
क्या तातारी क्या मंगोल अल्लाह बोल
सांसो पर लिख रब का नाम सुबह शम
यही वज़ीफ़ा है अनमोल अल्लाह बोल
सच्चाई का लेकर जाप धरती नाप
दिल्ली हो या आसनसोल अल्लाह बोल
दल्लालों से नाता तोड़ , सबको छोड़
भेज कमीनों पर लाहौल अल्लाह बोल
हर चेहरे के सामने रख दे आईना
नोच ले हर चेहरे का खोल अल्लाह बोल
शाख - ए - सहर पे महके फूल अज़ानों के
फ़ेंक रज़ाई आंखें खोल अल्लाह बोल
शराब छोड़ दी तुमने कमाल है ठाकुर
शराब छोड़ दी तुमने कमाल है ठाकुर
मगर ये हाथ में क्या लाल - लाल है ठाकुर
कई मलूल से चेहरे तुम्हारे गाँव में हैं
सुना है तुम को भी इस का मलाल है ठाकुर
ख़राब हालों का जो हाल था ज़माने से
तुम्हारे फैज़ से अब भी बहाल है ठाकुर
इधर तुहारे ख़ज़ाने जवाब देते हैं
उधर हमारी अना का सवाल है ठाकुर
किसी गरीब दुपट्टे का कर्ज़ है उस पर
तुम्हारे पास जो रेशम की शाल है ठाकुर
दुआ को नन्हे गुलाबों ने हाथ उठाये हैं
बस अब यहाँ से तुम्हारा ज़वाल है ठाकुर
तुम्हारी लाल हवेली छुपा न पाएगी
हमे ख़बर है कहाँ कितना माल है ठाकुर
मसअला प्यास का यूं हल हो जाये
मसअला प्यास का यूं हल हो जाये
जितना अमृत है हलाहल हो जाये
शहर - ए - दिल में है अजब सन्नाटा
तेरी याद आये तो हलचल हो जाये
ज़िन्दगी एक अधूरी तस्वीर
मौत आए तो मुकम्मल हो जाये
और एक मोर कहीं जंगल में
नाचते - नाचते पागल हो जाये
थोड़ी रौनक है हमारे दम से
वरना ये शहर तो जंगल हो जाये
फिर ख़ुदा चाहे तो आंखें ले ले
बस मेरा ख़्वाब मुकम्मल हो जाये
वह कभी शहर से गुज़रे तो ज़रा पूछेंगे
वह कभी शहर से गुज़रे तो ज़रा पूछेंगे
ज़ख़्म हो जाते हैं किस तरह दवा पूछेंगे
गुम न हो जाएं मकानों के घने जंगल में
कोई मिल जाये तो हम घर का पता पूछेंगे
मेरे सच से उन्हें क्या लेना है मैं जानता हूँ
हाथ कुरआन पे रखवा के वह क्या पूछेंगे
ये रहा नामा - ए - आमाल मगर तुझ से भी
कुछ सवालात तो हम भी ऐ ख़ुदा पूछेंगे
वह कहीं किरनें समेटे हुए मिल जायेगा
कब रफू होगी उजाले की क़बा पूछेंगे
वह जो मुंसिफ़ है तो क्या कुछ भी सज़ा दे देगा
हम भी रखते हैं ज़ुबां पहले ख़ता पूछेंगे
मोहब्बतों के सफ़र पर निकल के देखूँगा
मोहब्बतों के सफ़र पर निकल के देखूँगा
ये पुल - सिरात अगर है तो चल के देखूँगा
सवाल ये है कि रफ़्तार किस की कितनी है
मैं आफ़्ताब से आगे निकल के देखूँगा
गुजारिशों का कुछ उस पर असर नहीं होता
यह अब मिलेगा तो लहजा बदल के देखूंगा
मज़ाक़ अच्छा रहेगा ये चाँद - तारों से
मैं आज शाम से पहले ही ढल के देखूँगा
अजब नहीं कि वही रौशनी मुझे मिल जाए
मैं अपने घर से किसी दिन निकल के देखूँगा
उजाले बाँटने वालों पे क्या गुज़रती है
किसी चिराग़ की मानिंद जल के देखूँगा
वो मेरे हुक्म को फ़रियाद जान लेता है
अगर ये सच है तो लहजा बदल के देखूँगा
जितना देख आये हैं अच्छा है , यही काफ़ी है
जितना देख आये हैं अच्छा है यही काफ़ी है
अब कहाँ जाइये दुनिया है यही काफ़ी है
हमसे नाराज़ है एक सूरज कि पड़े सोते हो
जाग उठने की तमन्ना है बस यही काफ़ी है
अब ज़रूरी तो नहीं है कि वह फलदार भी हो
शाख से पेड़ का रिश्ता है यही काफ़ी है
लाओ मैं तुमको समुन्दर के इलाके लिख दूं
मेरे हिस्से में ये क़तरा है यही काफ़ी है
गालियों से भी नवाज़े तो करम है उसका
वह मुझे याद तो करता है यही काफ़ी है
अब अगर कम भी जियें हम तो कोई रंज नहीं
हमको जीने का सलीक़ा है यही काफ़ी है
क्या ज़रूरी है कभी तुम से मुलाक़ात भी हो
तुमसे मिलने की तमन्ना है यही काफ़ी है
अब किसी और तमाशे की ज़रूरत क्या है
ये जो दुनिया का तमाशा है यही काफ़ी है
और अब कुछ भी नहीं चाहिये सामाने - सफ़र
पांव है , धूप है , सेहरा है यही काफ़ी है
अब सितारों पे कहां जायें तनाबें लेकर ,
ये जो मिट्‌टी का घरौंदा है यही काफ़ी है ।
मौत की तफ़सील होनी चाहिये
मौत की तफ़सील होनी चाहिये
शहर में एक झील होनी चाहिये
चाँद तो हर शब निकलता है मगर
ताक़ में क़न्दील होनी चाहिये
रौशनी जो जिस्म तक महदूद है
रूह में तहलील होनी चाहिये
हुक्म गूंगों का है लेकिन हुक्म है
हुक्म की तामील होनी चाहिये
है कबूतर जिस जगह तस्वीर में
उस जगह एक चील होनी चाहिये
अस्लहे तो ख़ैर फिर आ जायेंगे
कर्फ़यू में ढील होनी चाहिये
एक नया मौसम नया मंज़र खुला
एक नया मौसम नया मंज़र खुला
कोई दरवाज़ा मेरे अन्दर खुला
एक ग़ज़ल कमरे की छत पर मुन्तसिर
एक कलम रखा है काग़ज़ पर खुला
लेकिन उड़ने की सकत बाकी नहीं
है कई दिन से क़फस का दर खुला
चलते रहने का इरादा शर्त है
जब भी दीवारें उठी हैं दर खुला
हो गया ऐलान फिर एक जंग का
जितने वक़्फ़े में मेरा बकतर खुला
साथ रहता है यही एहसास - ए - जुर्म
किस के ज़िम्मे छोड़ आये घर खुला
अब मयस्सर ही कहां वह तन लेहाफ़
अब कहां रहता हूं मैं शब भर खुला
मैं ख़ुद अपने आप ही में बन्द था
मुद्दतों के बाद ये मुझ पर खुला
उम्र भर की नींद पूरी हो चुकी
तब कहीं जाकर मेरा बिस्तर खुला
कौन वह मिर्ज़ा असदुल्लाह खां
मुझ से वह तन्हाई में अक्सर खुला
दिये जलाये तो अन्जाम क्या हुआ मेरा
दिये जलाये तो अंजाम क्या हुआ मेरा
लिखा है तेज हवाओं ने मर्सिया मेरा
कहीं शरीफ नमाज़ी कहीं फ़रेबी पीर
कबीला मेरा नसब मेरा सिलसिला मेरा
किसी ने ज़हर कहा है किसी ने शहद कहा
कोई समझ नहीं पाता है जायका मेरा
मैं चाहता था ग़ज़ल आस्मान हो जाये
मगर ज़मीन से चिपका है काफ़िया मेरा
मैं पत्थरों की तरह गूंगे सामईन में था
मुझे सुनाते रहे लोग वाकिया मेरा
जहाँ पे कुछ भी नहीं है वहाँ बहुत कुछ है
ये कायनात तो है खाली हाशिया मेरा
उसे खबर है कि मैं हर्फ़ - हर्फ़ सूरज हूँ
वो शख्स पढ़ता रहा है लिखा हुआ मेरा
बुलंदियों के सफर में ये ध्यान आता है
ज़मीन देख रही होगी रास्ता मेरा
मैं जंग जीत चुका हूँ मगर ये उलझन है
अब अपने आप से होगा मुक़ाबला मेरा
खिंचा - खिंचा मैं रहा ख़ुद से जाने क्यों वरना
बहुत ज्यादा न था मुझसे फ़ासला मेरा
धर्म बूढ़े हो गए मज़हब पुराने हो गए
धर्म बूढ़े हो गए मज़हब पुराने हो गए
ऐ तमाशागार तेरे करतब पुराने हो गए
आज - कल छुट्टी के दिन भी घर पड़े रहते हैं हम
शाम , साहिल , तुम , समंदर सब पुराने हो गए
कैसी चाहत क्या मुरव्वत क्या मुहब्बत क्या ख़ुलूस
इन सभी अल्फ़ाज़ के मतलब पुराने हो गए
रेंगते रहते हैं हम सदियों से सदियाँ ओढ़कर
हम नए थे ही कहाँ जो अब पुराने हो गए
आस्तीनों में वही खंजर वही हमदर्दियाँ
है नए अहबाब लेकिन ढब पुराने हो गए
एक ही मरकज़ पे आँखें जंग - आलूदा हुईं
चाक पर फिर - फिर के रोज़ो - शब पुराने हो गए
तूफ़ां तो इस शहर में अक्सर आता है
तूफ़ां तो इस शहर में अक्सर आता है
देखें अबकि किसका नम्बर आता है
यारों के भी दाँत बहुत ज़हरीले हैं
हमको भी साँपों का मंतर आता है
सूखे बादल होंठों पर कुछ लिखते हैं
आँखों में सैलाब का मंज़र आता है
तक़रीरों में सबके जौहर खुलते हैं
अंदर जो पलता है बाहर आता है
बच कर रहना , इक क़ातिल इस बस्ती में
काग़ज़ की पोशाक पहनकर आता है
बोता है वो रोज़ तअफ़्फुन ज़हनों में
जो कपड़ों पर इत्र लगाकर आता है
रहमत मिलने आती है पर फैलाये
पलकों पर जब कोई पयम्बर आता है
सूख चुका हूँ फिर भी मेरे साहिल पर
पानी पीने रोज़ समन्दर आता है
उन आंखों की नींदें गुम हो जाती हैं
जिन आंखों को ख़्वाब मयस्सर आता है
टूट रही है हर दिन मुझ में एक मस्जिद
इस बस्ती में रोज़ दिसम्बर आता है
चराग़ों का घराना चल रहा है
चराग़ों का घराना चल रहा है
हवा से दोस्ताना चल रहा है
जवानी की हवाएँ चल रही हैं
बुज़ुर्गों का ख़ज़ाना चल रहा है
मिरी गुम - गश्तगी पर हँसने वालो
मिरे पीछे ज़माना चल रहा है
अभी हम ज़िंदगी से मिल न पाए
तआरुफ़ ग़ाएबाना चल रहा है
नए किरदार आते जा रहे हैं
मगर नाटक पुराना चल रहा है
वही दुनिया वही साँसें वही हम
वही सब कुछ पुराना चल रहा है
ज़्यादा क्या तवक़्क़ो हो ग़ज़ल से
मियाँ , बस आब - ओ - दाना चल रहा है
समुंदर से किसी दिन फिर मिलेंगे
अभी पीना - पिलाना चल रहा है
वही महशर वही मिलने का वअदा
वही बूढ़ा बहाना चल रहा है
यहाँ इक मदरसा होता था पहले
मगर अब कार - ख़ाना चल रहा है
मेरी तेज़ी , मेरी रफ़्तार हो जा
मेरी तेज़ी , मेरी रफ़्तार हो जा
सुबक रौ , उठ कभी तलवार हो जा
अभी सूरज सदा देकर गया है
ख़ुदा के वास्ते बेदार हो जा
है फ़ुर्सत तो किसी से इश्क कर ले
हमारी ही तरह बेकार हो जा
तेरी दुश्मन है तेरी सादा लौही
मेरी माने तो तू कुछ दुश्वार हो जा
शिकस्ता कश्तियों से क्या उम्मीदें
किनारे सो रहे हैं , पार हो जा
तुझे कया दर्द की लज़्ज़त बताएँ
मसीहा ! आ कभी बीमार हो जा
नदी ने धूप से क्या कह दिया रवानी में
नदी ने धूप से क्या कह दिया रवानी में
उजाले पांव पटकने लगे हैं पानी में
ये कोई और ही किरदार है तुम्हारी तरह
तुम्हारा ज़िक्र नहीं है मिरी कहानी में
अब इतनी सारी शबों का हिसाब कौन रखे
बड़े सवाब कमाए गए जवानी में
चमकता रहता है सूरज - मुखी में कोई और
महक रहा है कोई और रातरानी में
ये मौज - मौज नई हलचलें सी कैसी हैं
ये किस ने पाँव उतारे उदास पानी में
मैं सोचता हूँ कोई और कारोबार करूँ
किताब कौन ख़रीदेगा इस गिरानी में
मौक़ा है इस बार रोज़ मना त्योहार
मौक़ा है इस बार रोज़ मना त्योहार अल्लाह बादशाह
अपनी है सरकार सातों दिन इतवार अल्लाह बादशाह
तेरी ऊँची ज़ात , लश्कर तेरे साथ , तेरे सौ सौ हाथ
तू भी है तैयार हम भी हैं तैयार अल्लाह बादशाह
सबकी अपनी फ़ौज , ये मस्ती वह मौज , सब हैं राजा भोज
शेख़ , मुग़ल , अंसार , सब ज़ेहनी बीमार अल्लाह बादशाह
दिल्ली ता लाहौर , जंगल चारों ओर , जिसको देखो चोर
काबुल और कंधार तोड़ दे ये दीवार अल्लाह बादशाह
फ़र्क़ न इनके बीच , ये बन्दर वह रीछ , सबकी रस्सी खींच
सारे हैं मक्कार , सबको ठोकर मार अल्लाह बादशाह
पढ़े लिखे बेकार , दर दर हैं फ़नकार , आलिम फाज़िल ख़्वार
जाहिल , ढोर , गंवार , क़ौम के हैं सरदार अल्लाह बादशाह
शाम होती है तो पलकों पे सजाता है मुझे
शाम होती है तो पलकों पे सजाता है मुझे
वह चिराग़ों की तरह रोज़ जलाता है मुझे
मैं हूं ये कम तो नहीं है तेरे होने की दलील
मेरा होना तेरा एहसास दिलाता है मुझे
अब किसी शख़्स में सच सुनने की हिम्मत है कहां
मुश्किलों ही से कोई पास बिठाता है मुझे
कैसे महफ़ूज़ रखूं खुद को अजायब घर में
जो भी आता है यहां हाथ लगाता है मुझे
जाने क्या बनना है तुझको मेरी गीली मिट्टी
कुज़ागर रोज़ बनाता है मिटाता है मुझे
आब - ओ - दाना किसी बिगड़े हुए बच्चे की तरह
मैं जहाँ शाख पे बैठूं के उड़ाता है मुझे
ख़ाक से बढ़कर कोई दौलत नइ होती
ख़ाक से बढ़कर कोई दौलत नइ होती
छोटी मोटी बात पे हिज़रत नइ होती
पहले दीप जलें तो चर्चे होते थे
और अब शहर जलें तो हैरत नइ होती
तारीखों की पेशानी पर मोहर लगा
ज़िंदा रहना कोई करामात नइ होती
सोच रहा हूँ आखिर कब तक जीना है
मर जाता तो इतनी फुर्सत नइ होती
रोटी की गोलाई नापा करता है
इसी लिए तो घर में बरकत नइ होती
हमने ही कुछ लिखना पढ़ना छोड़ दिया
वरना ग़ज़ल की इतनी किल्लत नइ होती
मिसवाकों से चाँद का चेहरा छूता है
बेटाइतनी सस्ती जन्नत नइ होती
बाजारों में ढूंढ रहा हूँ वो चीज़े
जिन चीजों की कोई कीमत नइ होती
कोई क्या राय दे हमारे बारे में
ऐसों वैसों की तो हिम्मत नइ होती
नींदें क्या - क्या ख़्वाब दिखाकर ग़ायब हैं
नींदें क्या - क्या ख़्वाब दिखाकर ग़ायब हैं
आंखें तो मौजूद हैं मंज़र ग़ायब हैं
बाक़ी जितनी चीज़ें थीं मौजूद हैं सब
नक्शे में दो - चार समुन्दर ग़ायब हैं
जाने ये तस्वीर में किसका लश्कर है
हाथों में शमशीरें हैं सर ग़ायब हैं
ग़ालिब भी है बचपन भी है शहरों में
मजनूं भी है लेकिन पत्थर ग़ायब हैं
धन्धेबाज़ मुजावर हाकिम बन बैठे
दरगाहों से मस्त कलन्दर ग़ायब हैं
दरवाज़ों पर दस्तक दें तो कैसे दें
घर वाले मौजूद मगर घर ग़ायब हैं
शाम से पहले शाम कर दी है
शाम से पहले शाम कर दी है
क्या कहानी तमाम कर दी है
आज सूरज ने मेरे आँगन में
हर किरन बे नयाम कर दी है
जिस से रहता है आसमां नाराज़
वह ज़मीं मेरे नाम कर दी है
दोपहर तक तो साथ चल सूरज
तूने रस्ते में शाम कर दी है
चेहरा - चेहरा हयात लोगों ने
आईनों की गुलाम कर दी है
क्या पढ़ें हम कि कुछ क़िताबों ने
रोशनी तक हराम कर दी है
पुराने दाँव पर हर दिन नए आँसू लगाता है
पुराने दाँव पर हर दिन नए आँसू लगाता है
वो अब भी इक फटे रूमाल पर ख़ुश्बू लगाता है
उसे कह दो कि ये ऊँचाइयाँ मुश्किल से मिलती हैं
वो सूरज के सफ़र में मोम के बाज़ू लगाता है
मैं काली रात के तेज़ाब से सूरज बनाता हूँ
मिरी चादर में ये पैवंद इक जुगनू लगाता है
यहाँ लछमन की रेखा है न सीता है मगर फिर भी
बहुत फेरे हमारे घर के इक साधू लगाता है
नमाज़ें मुस्तक़िल पहचान बन जाती है चेहरों की
तिलक जिस तरह माथे पर कोई हिन्दू लगाता है
न जाने ये अनोखा फ़र्क़ इस में किस तरह आया
वो अब कॉलर में फूलों की जगह बिच्छू लगाता है
अँधेरे और उजाले में ये समझौता ज़रूरी है
निशाने हम लगाते हैं ठिकाने तू लगाता है
तेरे वादे की तेरे प्यार की मोहताज नहीं
तेरे वादे की तेरे प्यार की मोहताज नहीं
ये कहानी किसी किरदार की मोहताज नहीं
आसमां ओढ़ के सोए हैं खुले मैदां में
अपनी ये छत किसी दीवार की मोहताज नहीं
ख़ाली कशकौल पे इतराई हुई फिरती है
ये फ़क़ीरी किसी दस्तार की मोहताज नहीं
ख़ुद कफ़ीली का हुनर सीख लिया है मैंने
ज़िन्दगी अब किसी सरकार की मोहताज नहीं
मेरी तहरीर है चस्पां मेरी पेशानी पर
अब जुबां ज़िल्लत - ए - इज़हार की मोहताज नहीं
लोग होंठों पे सजाए हुए फिरते हैं मुझे
मेरी शोहरत किसी अख़बार की मोहताज नहीं
रोज़ आबाद नये शहर किया करती है
शायरी अब किसी दरबार की मोहताज नहीं
मेरे अख़लाक़ की एक धूम है बाज़ारों में
ये वह शय है जो ख़रीदार की मोहताज नहीं
इसे तूफ़ां ही किनारे से लगा देते हैं
मेरी कश्ती किसी पतवार की मोहताज नहीं
मैंने मुल्कों की तरह लोगों के दिल जीते हैं
ये हुकूमत किसी तलवार की मोहताज नहीं
हवा खुद अब के हवा के खिलाफ़ है जानी
हवा खुद अब के हवा के खिलाफ़ है जानी
दिए जलाओ के मैदान साफ़ है जानी
हमें चमकती हुई सर्दियों का खौफ़ नहीं
हमारे पास पुराना लिहाफ़ है जानी
वफ़ा का नाम यहाँ हो चूका बहुत बदनाम
मैं बेवफा हूँ मुझे एतराफ़ है जानी
है अपने रिश्तों की बुनियाद जिन शरायत पर
वहीं से तेरा मेरा इख़्तिलाफ़ है जानी
वो मेरी पीठ में खंज़र उतार सकता है
के जंग में तो सभी कुछ मुआफ़ है जानी
मैं जाहिलों में भी लहजा बदल नहीं सकता
मेरी असास यही शीन - काफ़ है , जानी
तेरा मेरा नाम ख़बर में रहता था
तेरा मेरा नाम ख़बर में रहता था
दिन बीते , एक सौदा सर में रहता था
मेरा रस्ता तकता था एक चांद कहीं
मैं सूरज के साथ सफ़र में रहता था
सारे मंज़र गोरे - गोरे लगते थे
जाने किस का रूप नज़र में रहता था
मैंने अक्सर आंखें मूंद के देखा है
एक मंज़र जो पस - मंज़र म रहता था
काठ की कश्ती पीठ थपकती रहती थी
दरियाओं का पांव भंवर में रहता था
उजली उजली तस्वीरें सी बनती हैं
सुनते हैं अल्लाह बशर में रहता था
मीलों तक हम चिड़ियों से उड़ जाते थे
कोई मेरे साथ सफ़र में रहता था
सुस्ताती है गर्मी जिस के साये में
ये पौधा कल धूप नगर में रहता था
धरती से जब खुद को जोड़े रहते थे
ये सारा आकाश असर में रहता था
सच का बोझ उठाये हूँ अब पलकों पर
पहले मैं भी ख़्वाब नगर में रहता था
मुझमें कितने राज़ हैं बतलाऊँ क्या
मुझमें कितने राज़ हैं बतलाऊँ क्या
बंद इक मुद्दत से हूँ , खुल जाऊँ क्या
आजिज़ी , मिन्नत , ख़ुशामद , इल्तिज़ा
और मैं क्या - क्या करूँ , मर जाऊँ क्या
कल यहाँ मैं था जहाँ तुम आज हो
मैं तुम्हारी ही तरह इतराऊँ क्या
तेरे जलसे में तेरा परचम लिए
सैकड़ों लाशें भी हैं , गिनवाऊँ क्या
एक पत्थर है वो मेरी राह का
गर ना ठुकराऊँ तो ठोकर खाऊँ क्या
फिर जगाया तूने सोये शेर को
फिर वही लहजादराज़ी , आऊँ क्या
दुआओं में वह तुम्हें याद करने वाला है
दुआओं में वह तुम्हें याद करने वाला है
कोई फ़क़ीर की इमदाद करने वाला है
ये सोच - सोच के शर्मिन्दगी - सी होती है
वह हुक्म देगा जो फ़रियाद करने वाला है
ज़मीन ! हम भी तेरे वारिसों में हैं कि नहीं
वह इस सवाल को बुनियाद करने वाला है
यही ज़मीन मुझे गोद लेने वाली है
ये आसमां मेरी इमदाद करने वाला है
ये वक़्त तू जिसे बरबाद करता रहता है
ये वक़्त ही तुझे बरबाद करने वाला है
ख़ुदा दराज़ करे उम्र मेरे दुश्मन की
कोई तो है जो मुझे याद करने वाला है
सबब वह पूछ रहे हैं उदास होने का
सबब वह पूछ रहे हैं उदास होने का
मिरा मिज़ाज नहीं बेलिबास होने का
नया बहाना है हर पल उदास होने का
ये फ़ायदा है तिरे घर के पास होने का
महकती रात के लम्हो ! नज़र रखो मुझ पर
बहाना ढूँढ़ रहा हूँ उदास होने का
मैं तेरे पास बता किस ग़रज़ से आया हूँ
सुबूत दे मुझे चेहरा - शनास होने का
मेरी ग़ज़ल से बना ज़ेहन में कोई तस्वीर
सबब न पूछ मिरे देवदास होने का
कहाँ हो आओ मिरी भूली - बिसरी यादो आओ
ख़ुश - आमदीद है मौसम उदास होने का
कई दिनों से तबीअत मिरी उदास न थी
यही जवाज़ बहुत है उदास होने का
मैं अहमियत भी समझता हूँ क़हक़हों की मगर
मज़ा कुछ अपना अलग है उदास होने का
मेरे लबों से तबस्सुम मज़ाक़ करने लगा
मैं लिख रहा था क़सीदा उदास होने का
पता नहीं ये परिंदे कहाँ से आ पहुँचे
अभी ज़माना कहाँ था उदास होने का
मैं कह रहा हूँ कि ऐ दिल इधर - उधर न भटक
गुज़र न जाए ज़माना उदास होने का
अँधेरे चारों तरफ़ सांय - सांय करने लगे
अँधेरे चारों तरफ़ सांय - सांय करने लगे
चिराग़ हाथ उठाकर दुआएँ करने लगे
तरक़्क़ी कर गए बीमारियों के सौदागर
ये सब मरीज़ हैं जो अब दवाएँ करने लगे
लहूलोहान पड़ा था ज़मीं पे इक सूरज
परिन्दे अपने परों से हवाएँ करने लगे
ज़मीं पे आ गए आँखों से टूट कर आँसू
बुरी ख़बर है फ़रिश्ते ख़ताएँ करने लगे
झुलस रहे हैं यहाँ छाँव बाँटने वाले
वो धूप है कि शजर इलतिजाएँ करने लगे
अजीब रंग था मजलिस का , ख़ूब महफ़िल थी
सफ़ेद पोश उठे कांय - कांय करने लगे
अगर ख़िलाफ़ हैं होने दो जान थोड़ी है
अगर ख़िलाफ़ हैं होने दो जान थोड़ी है
ये सब धुआँ है कोई आसमान थोड़ी है
लगेगी आग तो आएँगे घर कई ज़द में
यहाँ पे सिर्फ़ हमारा मकान थोड़ी है
मैं जानता हूँ कि दुश्मन भी कम नहीं लेकिन
हमारी तरह हथेली पे जान थोड़ी है
हमारे मुँह से जो निकले वही सदाक़त है
हमारे मुँह में तुम्हारी ज़ुबान थोड़ी है
सभी का ख़ून है शामिल यहाँ की मिट्टी में
किसी के बाप का हिन्दोस्तान थोड़ी है
जो आज साहिबे मसनद हैं कल नहीं होंगे
किराएदार हैं ज़ाती मकान थोड़ी है
बरछी ले कर चांद निकलने वाला है
बरछी ले कर चांद निकलने वाला है
घर चलिए अब सूरज ढलने वाला है
मंज़रनामा वही पुराना है लेकिन
नाटक का उनवान बदलने वाला है
तौर तरीके बदले नरम उजालों ने
हर जुगनू अब आग उगलने वाला है
धूप के डर से कब तक घर में बैठोगे
सूरज तो हर रोज निकलने वाला है
एक पुराने खेल खिलौने जैसी है
दुनिया से अब कौन बहलने वाला है
दहशत का माहौल है सारी बस्ती में
क्या कोई अख़बार निकलने वाला है
रात की धड़कन जब तक जारी रहती है
रात की धड़कन जब तक जारी रहती है
सोते नहीं हम ज़िम्मेदारी रहती है
जब से तू ने हल्की हल्की बातें कीं
यार तबीअत भारी भारी रहती है
पाँव कमर तक धँस जाते हैं धरती में
हाथ पसारे जब ख़ुद्दारी रहती है
वो मंज़िल पर अक्सर देर से पहुँचे हैं
जिन लोगों के पास सवारी रहती है
छत से उस की धूप के नेज़े आते हैं
जब आँगन में छाँव हमारी रहती है
घर के बाहर ढूँढता रहता हूँ दुनिया
घर के अंदर दुनिया - दारी रहती है
एक दो आसमान और सही
एक दो आसमान और सही
और थोड़ी उड़ान और सही
शहर आबाद हों दरिन्दों से
जंगलों में मचान और सही
धूप को नींद आ भी सकती है
छाँव की दास्तान और सही
बारिशों के हौंसले बुलन्द रहें
मेरा कच्चा मकान और सही
ये पसीना तो अपनी पूंजी है
चन्द मुट्टी लगान और सही
गालियों से नवाज़ता है मुझे
एक अहल - ए - ज़ुबान और सही
शहर में अमन है कई दिन से
कोई ताज़ा बयान और सही
बैर दुनिया से क़बीले से लड़ाई लेते
बैर दुनिया से क़बीले से लड़ाई लेते
एक सच के लिए किस - किस से बुराई लेते
आबले अपने ही अँगारों के ताज़ा हैं अभी
लोग क्यूँ आग हथेली पे पराई लेते
बर्फ़ की तरह दिसम्बर का सफ़र होता है
हम उसे साथ न लेते तो रज़ाई लेते
कितना मानूस - सा हमदर्दों का ये दर्द रहा
इश्क़ कुछ रोग नहीं था जो दवाई लेते
चाँद रातों में हमें डसता है दिन में सूरज
शर्म आती है अंधेरों से कमाई लेते
तुम ने जो तोड़ दिए ख़्वाब हम उन के बदले
कोई क़ीमत कभी लेते तो ख़ुदाई लेते
तो क्या बारिश भी ज़हरीली हुई है
तो क्या बारिश भी ज़हरीली हुई है
हमारी फ़स्ल क्यों नीली हुई है
ये किसने बाल खोले मौसमों के
हवा क्यों इतनी बर्फ़ीली हुई है
किसी दिन पूछिये सूरजमुखी से
कि रंगत किसलिये पीली हुई है
सफ़र का लुत्फ़ बढ़ता जा रहा है
ज़मीं कुछ और पथरीली हुई है
सुनहरी लग रहा है एक - एक पल
कई सदियों में तबदीली हुई है
दिखाया है अगर सूरज ने गुस्सा
तो बालू और चमकीली हुई है
चराग़ों को उछाला जा रहा है
चराग़ों को उछाला जा रहा है
हवा पर रोब डाला जा रहा है
न हार अपनी न अपनी जीत होगी
मगर सिक्का उछाला जा रहा है
वो देखो मय - कदे के रास्ते में
कोई अल्लाह - वाला जा रहा है
थे पहले ही कई साँप आस्तीं में
अब इक बिच्छू भी पाला जा रहा है
मिरे झूटे गिलासों की छका कर
बहकतों को सँभाला जा रहा है
हमी बुनियाद का पत्थर हैं लेकिन
हमें घर से निकाला जा रहा है
जनाज़े पर मिरे लिख देना यारो
मोहब्बत करने वाला जा रहा है
ये सर्द रातें भी बन कर अभी धुआँ उड़ जाएँ
ये सर्द रातें भी बन कर अभी धुआँ उड़ जाएँ
वह इक लिहाफ़ मैं ओढूँ तो सर्दियाँ उड़ जाएँ
ख़ुदा का शुक्र कि मेरा मकाँ सलामत है
हैं इतनी तेज़ हवाएँ कि बस्तियाँ उड़ जाएँ
ज़मीं से एक तअल्लुक़ ने बाँध रक्खा है
बदन में ख़ून नहीं हो तो हड्डियाँ उड़ जाएँ
बिखर - बिखर सी गई है किताब साँसों की
ये काग़ज़ात ख़ुदा जाने कब कहाँ उड़ जाएँ
रहे ख़याल कि मज्ज़ूब - ए - इश्क़ हैं हम लोग
अगर ज़मीन से फूंकें तो आसमाँ उड़ जाएँ
हवाएँ बाज़ कहाँ आती हैं शरारत से
सरों पे हाथ न रक्खें तो पगड़ियाँ उड़ जाएँ
बहुत ग़ुरूर है दरिया को अपने होने पर
जो मेरी प्यास से उलझे तो धज्जियाँ उड़ जाएँ



पुखराज गुलज़ार
1 आमीन
ख्याल , सांस नज़र , सोच खोलकर दे दो
लबों से बोल उतारो , जुबां से आवाज़ें
हथेलियों से लकीरें उतारकर दे दो
हाँ , दे दो अपनी खुदी भी की खुद नहीं हो तुम
उतारों रूह से ये जिस्म का हसीं गहना
उठो दुआ से तो आमीन कहके रूह दे दो
2 मरियम
रात में देखो झील का चेहरा
किस कदर पाक , पुर्सुकुं , गमगीं
कोई साया नहीं है पानी पर
कोई सिलवट नहीं है आँखों में
नीन्द आ जाये दर्द को जैसे
जैसे मरियम उडाद बैठी हो
जैसे चेहरा हटाके चेहरे का
सिर्फ एहसास रख दिया हो वहाँ
3 आह !
ठंडी साँसे ना पालो सीने में
लम्बी सांसों में सांप रहते हैं
ऐसे ही एक सांस ने इक बार
डस लिया था हसी क्लियोपेत्रा को
मेरे होटों पे अपने लब रखकर
फूँक दो सारी साँसों को बीबा
मुझको आदत है ज़हर पीने की
4 मानी
चौक से चलकर , मंडी से , बाज़ार से होकर
लाल गली से गुज़री है कागज़ की कश्ती
बारिश के लावारिस पानी पर बैठी बेचारी कश्ती
शहर की आवारा गलियों से सहमी - सहमी पूछ रही हैं
हर कश्ती का साहिल होता है तो -
मेरा भी क्या साहिल होगा ?
एक मासूम - से बच्चे ने
बेमानी को मानी देकर
रद्दी के कागज़ पर कैसा ज़ुल्म किया है
5 मुन्द्रे
नीले - नीले से शब के गुम्बद में
तानपुरा मिला रहा है कोई
एक शफ्फाफ़ काँच का दरिया
जब खनक जाता है किनारों से
देर तक गूँजता है कानो में
पलकें झपका के देखती हैं शमएं
और फ़ानूस गुनगुनाते हैं
मैंने मुन्द्रों की तरह कानो में
तेरी आवाज़ पहन रक्खी है
6 त्रिवेणी - 1
आओ , सारे पहन लें आईने
सारे देखेंगे अपना ही चेहरा
रूह ? अपनी भी किसने देखी है !
क्या पता कब , कहाँ से मारेगी
बस कि मैं ज़िन्दगी से डरता हूँ
मौत का क्या है , एक बार मारेगी
उठते हुए जाते हुए पंछी ने बस इतना ही देखा
देर तक हाथ हिलाती रही वो शाख़ फ़िज़ा में
अलविदा कहने को , या पास बुलाने के लिए ?
त्रिवेणी - 2
सब पे आती है सब की बारी से
मौत मुंसिफ़ है कम - ओ - बेश नहीं
ज़िन्दगी सब पे क्यूँ नहीं आती
कौन खायेगा किसका हिस्सा है
दाने - दाने पे नाम लिखा है
सेठ सूदचंद मूलचंद आक़ा
उफ़ ! ये भीगा हुआ अख़बार
पेपर वाले को कल से चेंज करो
पांच सौ गाँव बह गए इस साल
7 कांच के ख्वाब
देखो आहिस्ता चलो , और भी आहिस्ता ज़रा
देखना , सोच - समझकर ज़रा पाँव रखना
जोर से बज न उठे पैरों की आवाज़ कहीं
कांच के ख़्वाब हैं बिखरे हुए तन्हाई में
ख़्वाब टूटे न कोई , जाग न जायें देखो
जाग जायेगा कोई ख़्वाब तो मर जायेगा
8 आदत
सांस लेना भी कैसी आदत है
जिए जाना भी क्या रवायत है
कोई आहट नहीं बदन में कहीं
कोई साया नहीं है आँखों में
पावँ बेहिस हैं , चलते जाते हैं
इक सफ़र है जो बहता रहता है
कितने बरसों से कितनी सदियों से
जिए जाते हैं , जिए जाते हैं
आदतें भी अजीब होती हैं
9 एक और दिन
खाली डिब्बा है फ़क़त , खोला हुआ चीरा हुआ
यूँ ही दीवारों से भिड़ता हुआ , टकराता हुआ
बेवजह सड़कों पे बिखरा हुआ , फैलाया हुआ
ठोकरें खाता हुआ खाली लुढ़कता डिब्बा
यूँ भी होता है कोई खाली - सा - बेकार - सा दिन
ऐसा बेरंग - सा बेमानी - सा बेनाम - सा दिन
10 शरारत
आओ तुमको उठा लूँ कंधों पर
तुम उचककर शरीर होठों से चूम लेना
चूम लेना ये चाँद का माथा
आज की रात देखा ना तुमने
कैसे झुक - झुक के कोहनियों के बल
चाँद इतना करीब आया है
11 फिर कोई नज़्म कहें
आओ फिर नज़्म कहें
फिर किसी दर्द को सहलाकर सुजा ले आँखें
फिर किसी दुखती हुई रग में छुपा दें नश्तर
या किसी भूली हुई राह पे मुड़कर एक बार
नाम लेकर किसी हमनाम को आवाज़ ही दें लें
फिर कोई नज़्म कहें
12 मौसम
बर्फ पिघलेगी जब पहाड़ों से
और वादी से कोहरा सिमटेगा
बीज अंगड़ाई लेके जागेंगे
अपनी अलसाई आँखें खोलेंगे
सब्ज़ा बह निकलेगा ढलानों पर
गौर से देखना बहारों में
पिछले मौसम के भी निशाँ होंगे
कोपलों की उदास आँखों में
आँसुओं की नमी बची होगी
13 लैण्डस्केप
दूर सुनसान - से साहिल के क़रीब
इक जवाँ पेड़ के पास
उम्र के दर्द लिए , वक़्त का मटियाला दुशाला ओढ़े
बूढ़ा - सा पाम का इक पेड़ खड़ा है कब से
सैंकड़ों सालों की तन्हाई के बाद
झुकके कहता है जवाँ पेड़ से: यार ,
सर्द सन्नाटा है तन्हाई है ,
कुछ बात करो
14 गली में
बारिश होती है तो पानी को भी लग जाते हैं पावँ
दरों दीवार से टकरा के गुज़रता है गली से
और उछलता है छपाकों में
किसी मैच में जीते हुए लड़कों की तरह
जीत कर आते हैं मैच जब गली के लड़के
जूते पहने हुए कैनवास के उछालते हुए गेंदों की तरह
दरों दीवार से टकरा के गुज़रते हैं
वो पानी की छपाकों की तरह
15 दंगे
शहर में आदमी कोई भी नहीं क़त्ल हुआ
नाम थे लोगों के जो क़त्ल हुए
सर नहीं कटा किसी ने भी कहीं पर कोई
लोगों ने टोपियाँ काटी थीं , कि जिनमें सर थे
और ये बहता हुआ , लहू है जो सड़क पर
सिर्फ आवाजें - ज़बा करते हुए खून गिरा था
16 अख़बार
सारा दिन मैं खून में लथपथ रहता हूँ
सारे दिन में सूख - सूख के काला पड़ जाता है ख़ून
पपड़ी सी जम जाती है
खुरच - खुरच के नाख़ूनों से चमड़ी छिलने लगती है
नाक में ख़ून की कच्ची बू
और कपड़ों पर कुछ काले - काले चकत्ते - से रह जाते हैं
रोज़ सुबह अख़बार मेरे घर
ख़ून से लथपथ आता है
17 वो जो शायर था चुप सा रहता था
वो जो शायर था चुप - सा रहता था
बहकी - बहकी - सी बातें करता था
आँखें कानों पे रख के सुनता था
गूँगी खामोशियों की आवाज़ें !
जमा करता था चाँद के साए
और गीली - सी नूर की बूँदें
रूखे - रूखे - से रात के पत्ते
ओक में भर के खरखराता था
वक़्त के इस घनेरे जंगल में
कच्चे - पक्के से लम्हे चुनता था
हाँ वही , वो अजीब - सा शायर
रात को उठ के कोहनियों के बल
चाँद की ठोड़ी चूमा करता था
चाँद से गिर के मर गया है वो
लोग कहते हैं ख़ुदकुशी की है |
18 क़ब्रें
कैसे चुपचाप मर जाते हैं कुछ लोग यहाँ
जिस्म की ठंडी सी
तारीक सियाह कब्र के अंदर !
न किसी सांस की आवाज़
न सिसकी कोई
न कोई आह , न जुम्बिश
न ही आहट कोई
ऐसे चुपचाप ही मर जाते हैं कुछ लोग यहाँ
उनको दफ़नाने की ज़हमत भी उठानी नहीं पड़ती !
19 क़र्ज़
इतनी मोहलत कहाँ कि घुटनों से
सिर उठाकर फ़लक को देख सको
अपने तुकडे उठाओ दाँतो से
ज़र्रा - ज़र्रा कुरेदते जाओ
वक़्त बैठा हुआ है गर्दन पर
तोड़ता जा रहा है टुकड़ों में
ज़िन्दगी देके भी नहीं चुकते
ज़िन्दगी के जो क़र्ज़ देने हों
20 घुटन
जी में आता है कि इस कान में सुराख़ करूँ
खींचकर दूसरी जानिब से निकालूँ उसको
सारी की सारी निचोडूँ ये रगें साफ़ करूँ
भर दूँ रेशम की जलाई हुई भुक्की इसमें
कह्कहाती हुई भीड़ में शामिल होकर
मैं भी एक बार हँसूँ , खूब हँसूँ , खूब हँसूँ
21 गुज़ारिश
मैंने रक्खी हुई हैं आँखों पर
तेरी ग़मगीन - सी उदास आँखें
जैसे गिरजे में रक्खी ख़ामोशी
जैसे रहलों पे रक्खी अंजीलें
एक आंसू गिरा दो आँखों से
कोई आयत मिले नमाज़ी को
कोई हर्फ़ - ए - कलाम - ए - पाक मिले
22 तन्हा
कहाँ छुपा दी है रात तूने
कहाँ छुपाये है तूने अपने गुलाबी हाथों के ठन्डे फाये
कहाँ है तेरे लबों के चेहरे
कहाँ है तू आज - तू कहाँ है ?
ये मेरे बिस्तर पे कैसा सन्नाटा सो रहा है ?
23 पतझड़
जब जब पतझड़ में पेड़ों से पीले पीले पत्ते
मेरे लॉन में आकर गिरते हैं
रात को छत पर जाके मैं आकाश को तकता रहता हूँ
लगता है कमज़ोर सा पीला चाँद भी शायद
पीपल के सूखे पत्ते सा
लहराता - लहराता मेरे लॉन में आकर उतरेगा




कल एक झलक ज़िंदगी को देखा ,
वो राहों पे मेरी गुनगुना रही थी ,
फिर ढूँढा उसे इधर उधर
वो आँख मिचौली कर मुस्कुरा रही थी ,
एक अरसे के बाद आया मुझे क़रार ,
वो सहला के मुझे सुला रही थी
हम दोनों क्यूँ ख़फ़ा हैं एक दूसरे से
मैं उसे और वो मुझे समझा रही थी ,
मैंने पूछ लिया - क्यों इतना दर्द दिया
कमबख्त तूने ,
वो हँसी और बोली - मैं जिंदगी हूँ पगले
तुझे जीना सिखा रही थी ।



कभी अपनी हंसी पर आता है गुस्सा ।
कभी सारे जहां की हंसाने का दिल करता है ।
कभी छुपा लेते है गम की दिल के किसी कोने में ।
कभी किसी को सब कुछ सुनाने का दिल करता है ।
कभी रोते नही लाख दुःख आने पर भी ।
और कभी यूँ ही आंसू बहाने को दिल करता है ।
कभी अच्छा सा लगता है आज़ाद घूमना , लेकिन
कभी किसी की बाहीं में सिमट जाने को दिल करता है ।
कभी कभी सोचते है नया हो कुछ जिंदगी में ।
और कभी बस ऐसे ही जिये जाने को दिल करता है ।



कभी लगता है इस जिन्दगी में खुशियां बेशुमार है ,
तो कभी लगने लगता है जिन्दगी ही बेकार है ।
कभी लगता है लोगो में बहुत प्यार है ,
तो कभी लगता है रिश्तों में सिर्फ दरार है ।
कभी लगता है हम भी जिन्दगी जीने के लिए बेकरार है ,
तो कभी कभी लगता है सिर्फ हमे मौत का इंतजार है ।
कभी लगता है हमको भी उनसे प्यार है ,
तो कभी लगता है सिर्फ प्यार का बुखार है ।
कभी लगता है शायद उनको भी हमसे इजहार है ,
फिर लगता है हम दोनों में तो सिर्फ तकरार है ।
कभी लगता है सब अपने ही यार है ,
फिर लगता है इनमें भी छिपे गद्दार है ।
कभी लगता है कितना प्यारा संसार है ,
तो कभी लगता है ये संसार बस संसार है ।



तू जिंदगी को जी
उसे समझने की कोशिश न कर
सुंदर सपनो के ताने बाने बुन
उसमे उलझन की कोशिश न कर
चलते वक्त के साथ तु भी चल
उसमें सिमटने की कोशिश न कर
अपने हाथो को फैला , खुलू कर साँस ले
अंदर ही अंदर घुटने की कोशिश न कर
मन में चल रहे युद्ध को विराम दे
खामख्वाह खुद से लड़ने की कोशिश न कर
कुछ बाते भगवान् पर छोड़ दे
सब कुछ खुंद सुलझाने की कोशिश न कर
जो मिल गया उसी में खुश रह
जो सूकून छीन ले वो पाने कोशिश न कर
रास्ते की सुंदरता का लुफ्त उठा
मंजिल पर जल्दी पहुचने की कोशिश न कर ।



एक दिन सपना नींद से टूटा
खुशी का दरवाजा फिर से रूठा
मुड़ कर देखा तो वक्त खड़ा था
जिंदगी और मौत के बीच पड़ा था
दो पल ठहर के मेरे पास वह आया
पूछा मिली थी जो खुशी उसे क्यों ठुकराया
ऐसे में जब मैं हल्का सा मुस्कुराया
नजरें उठाई और तब सवाल ठुकराया
जवाब सुनकर वह भी रोने लगा
कहीं ना कहीं मेरे दर्द में खोने लगा
मेरे भाई हसा नहीं कभी खुद के लिए
जिया हो जिंदगी पर ना कभी अपने लिए
इस खुशी का एक ही इंसान मोहताज था
मेरी जान मेरी धड़कनों का वो ताज था
आखिर खत्म हो गया एक किस्सा मेरी जिंदगानी का
पर नाज रहेगा हमेशा अपनी कहानी पर ।



जो छूट गया उसका क्या मलाल करें ,
जो हासिल है , चल उस से ही सवाल करें !  !
बहुत दूर तक जाते है , याँदो के क़ाफ़िले ,
फिर क्यों पुरानी याँदो मे सुबह से शाम करें ।
माना इक कमी सी है , जिंदगी थमीं सी हैं ,
पर क्यों दिल की धड़कनों को दर - किनार करें !  !
मिल ही जाएगा जीने का कोई नया बहाना ,
आ ज़रा इत्मीनान से किसी ख़ास का इंतज़ार करें !  !



ज़िन्दगी के लिए इक ख़ास सलीक़ा रखना
अपनी उम्मीद को हर हाल में ज़िन्दा रखना
उसने हर बार अँधेरे में जलाया ख़ुद को
उसकी आदत थी सरे - राह उजाला रखना
आप क्या समझेंगे परवाज़ किसे कहते हैं ।
आपका शौक़ है पिंजरे में परिंदा रखना
बंद कमरे में बदल जाओगे इक दिन लोगो
मेरी मानो तो खुला कोई दरीचा रखना
क्या पता राख़ में ज़िन्दा हो कोई चिंगारी
जल्दबाज़ी में कभी पॉव न अपना रखना
वक्त अच्छा हो तो बन जाते हैं साथी लेकिन
वक़्त मुश्किल हो तो बस ख़ुद पे भरोसा रखना



लोग क्या कहेंगे इस बात पर हम
कुछ यूँ उलझते जा रहे हैं ।
दिल कुछ और करना चाहता है ।
हम कुछ और ही करते जा रहे हैं ।
सोचते हैं वक़्त बहुत है हमारे पास
इतनी भी क्या जल्दी पड़ी है
अभी औरों के हिसाब से चल लें
ख़ुद के लिए तो सारी उम्र पड़ी है ।
दिल और दिमाग़ की इसी कश्मकश में
ज़िन्दगी के पन्ने बड़ी रफ़्तार से पलटटे जा रहे हैं ।
उतना तो हम जीए ही नहीं अभी तक
जितना हम हर रोज़ बेवजह मरते जा रहे हैं ।



न चादर बड़ी कीजिये ,
न ख्वाहिशें दफन कीजिये ,
चार दिन की ज़िन्दगी है ,
बस चैन से बसर कीजिये
न परेशान किसी को कीजिये ,
न हैरान किसी को कीजिये ,
कोई लाख गलत भी बोले ,
बस मुस्कुरा कर छोड़ दीजिये
न रूठा किसी से कीजिये ,
न झूठा वादा किसी से कीजिये ,
कुछ फुरसत के पल निकालिये ,
कभी खुद से भी मिला कीजिये



मंजिल मिले ना मिले
ये तो मुकदर की बात है !
हम कोशिश भी ना करे
ये तो गलत बात है
जिन्दगी जख्मो से भरी है ,
वक्त को मरहम बनाना सीख लो ,
हारना तो है एक दिन मौत से ,
*फिलहाल जिन्दगी जीना सीख लो !  !



जब तक चलेगी जिंदगी की सांसे ,
कहीं प्यार कहीं टकराव मिलेगा ।
कहीं बनेंगे संबंध अंतर्मन से तो ,
कहीं आत्मीयता का अभाव मिलेगा
कहीं मिलेगी जिंदगी में प्रशंसा तो ,
कहीं नाराजगियों का बहाव मिलेगा
कहीं मिलेगी सच्चे मन से दुआ तो ,
कहीं भावनाओं में दुर्भाव मिलेगा ।
कहीं बनेंगे पराए रिश्तें भी अपने तो
कहीं अपनों से ही खिंचाव मिलेगा ।
कहीं होगी खुशामदें चेहरे पर तो ,
कहीं पीठ पे बुराई का घाव मिलेगा ।
तू चलाचल राही अपने कर्मपथ पे ,
जैसा तेरा भाव वैसा प्रभाव मिलेगा ।
रख स्वभाव में शुद्धता का ‘स्पर्श’ तू ,
अवश्य जिंदगी का पड़ाव मिलेगा



अब कौन रोज़ रोज़ ख़ुदा ढूंढे ,
जिसको न मिले वही ढूंढे
रात आयी है , सुबह भी होगी ,
आधी रात में कौन सुबह ढूंढे
जिंदगी है जी खोल कर जियो ,
रोज़ रोज़ क्यों जीने की वजह ढूंढ़े
चलते फिरते पत्थरों के शहर में ,
पत्थर खुद पत्थरों में भगवान ढूंढ़े
धरती को जन्नत बनाना है अगर ,
हर शख्स खुद में पहले इंसान ढूंढे !  !  !



बेशक तेरी जिंदगी में आज बदलाव दिख रहा हैं ।
पर तेरी बातों में आज भी एक घाव दिख रहा हैं
लाख दावे कर रहें हो तुम उसे भुला देने के
पर तेरी आँखों में उसके लिए लगाव दिख रहा हैं
सच जानती है दुनिया फिर भी छुपा रहे हो ,
जाने किसका ये तुम पर दबाव दिख रहा हैं
तुम कहते हो की खुश हो बगैर उसके जिंदगी में
फिर ये चेहरे पर तुम्हारे कैसा तनाव दिख रहा हैं



अजीब सी कशमकश है जिंदगी की
आज क्या है और कल क्या हो जाएगी !
एक पल में बदल जाती है जिंदगी यहां
जो है राहें वो कल कहां नजर आयेंगी !
धुंधला धुंधला सा है शमा आज यहां
जो लम्हा है संग वो भी गुजर जायेगा !
पर थोड़ी उम्मीद तो अभी बाकी है ।
कि ये जीवन मेरा भी संभल जाएगा !
कभी कोई तो होगा मेरा भी जीवन में
जो यहां मेरा सिर्फ मेरा कहलाएगा !
सहारा बनेगा मेरा वो इस जीवन में
मेरी जिंदगी में भी वो लम्हा आयेगा !



‘ऐ जिन्दगी इतना क्यों रुलाए जा रही है ।
फिर भी क्या आजमाएं जा रही है !  !
‘चल तो रहे हैं तुम्हारी ही शर्तों पर
फिर भी क्या समझाए जा रही है !  !
‘तेरी ही क़लम की लिखावट है , मेरी
सांसों पर फिर भी क्यों सताए जा रही है !  !
‘मैं हार जाऊं तुझ से इसलिए , तूं
हर रोज़ अदालत बैठाए जा रही है !  !
‘ऐ जिंदगी है तो तूं मेरी ही
फिर भी क्यों रुलाए जा रही है !  !



सोचता हूं मैं अक्सर क्या जिंदगी यही है ।
सब कुछ तो है पास पर कुछ भी नहीं है
कहने को तो सारी दुनिया ही अपनी है ।
पर इस दुनिया में कोई भी अपना नहीं है
रिश्ते रह गए हैं बस नाम के दुनिया में
अपना पन अब कहीं बचा ही नहीं है
जीवन में उलझन ही उलझन हैं ।
क्या इनका कोई हल ही नहीं है
यहां झूठ फरेब का जोर है हर सु
क्या इंसान कुछ समझता नहीं है



ज़िन्दगी सीधे साधे चलना ठीक नही
उबड़ खाबड़ पड़ाव भी जरूरी है ,
तैरते तैरते बाजू थक जाएंगे
एक पल के लिए नाव भी जरूरी है ,
बदलाव भी जरूरी
ये घाव भी जरूरी है ,
इतनी धूप अच्छी नेही
थोड़ी छांव भी जरूरी है !
हद - ए - शहर से निकली तो ,
गांव - गांव चली
कुछ यादें मेरे संग ,
पांव - पांव चली !
सफर जो धूप का किया तो ,
तजुर्बा हुआ
वो ज़िन्दगी ही क्या जो ,
छांव - छांव चली !  !



ज़िन्दगी के किसी दौर में
जब तुम खुद को अकेले पाओ ,
तो खुद को चाँद समझ लेना
जो अकेले ही स्याह रातों को उजियारीत करता है
जब मंज़िल दूर लगे
और पग पग पर भी ठोकर लगे ,
तो खुद को दीवार पर चढ़ती नन्ही चींटी समझ लेना
जो सौ बार फिसलती है पर हिम्मत नही खोती है
जब राहों में कॉँटे ही काँटे हो
और मुश्किलों के पत्थर राह रोकें हो ,
तो खुद को वो शिल्पकार समझ लेना
जो पत्थर को तराशकर ईश्वर बना दे
जब हो रहा हो मन हताश
और विश्वास में न रहे कोई आस ,
तब खुद को बच्चा समझ लेना
और हर मन को सच्चा समझ लेना



एक तुम जो मुस्कुराते हो तो ,
ज़िन्दगी , ज़िन्दगी सी लगती है
एक तेरे होने से मुझे
जीने की वजह मिलती है
रूह तक कांप जाती है ,
तेरे ना होने के ख्याल को सोचकर ही ,
एक तेरी ख़ामोशी मुझे बड़ी चुभती है ,
एक तेरे होने से ज़िन्दगी , जिंदगी सी लगती है ।



कोई अपना अपना न रहा
कोई सपना सपना न रहा ।
पर कुछ सपनों के मर जाने से जीवन
नहीं मरा करता है ।
कुछ पानी के बह जाने से सावन नहीं
मरा करता हैं ।
यू तो बचपन के खिलौंने
देखकर आंखे भर आती है ।
कुछ खिलौनो के खो जाने से
बचपन नहीं मरा करता है ।
ये जिन्दगी हैं जनाब यहां तो
कुछ रिश्ते झूठे हैं ,
कुछ रिश्ते सच्चे हैं ,
पर कुछ मुखड़ों की नाराजी से
दर्पण नहीं मरा करता है ।



जिंदगी में दो मिनट कोई मेरे पास ना बैठा ,
आज सब मेरे पास बैठे जा रहे है
कोई तोहफा ना मिला आज तक ,
और आज फूल ही फूल दिए जा रहे है
तरस गए थे हम किसी एक हाथ के लिए ,
और आज कन्धे पे कन्धे दिए जा रहे थे
दो कदम साथ चलने को तैयार ना था कोई ,
और आज काफिला बन साथ चले जा रहे थे
आज पता चला की मौत कितनी हसीन थी ,
कम्बख़्त हम तो यूँ ही जिंदगी जिये जा रहे थे



गुजर रही है उम्र ,
पर जीना अभी बाकी हैं ।
जिन हालातों ने पटका है जमीन पर ,
उन्हें उठकर जवाब देना अभी बाकी हैं ।
चल रहा हूँ मन्जिल के सफर मैं ,
मन्जिल को पाना अभी बाकी हैं ,
कर लेने दो लोगों को चर्चे मेरी हार के ,
कामयाबी का शोर मचाना अभी बाकी है ।
वक्त को करने दो अपनी मनमानी ,
मेरा वक्त आना अभी बाकी है ,
कर रहे है सवाल मुझे जो  समझ कर ,
उन सबको जवाब देना अभी बाकी है ।
निभा रहा हूँ अपना किरदार जिदंगी के मंच पर
परदा गिरते ही तालीयाँ बजना अभी बाकी है ,
कुछ नहीं गया हाथ से अभी तो , दीप
बहुत कुछ पाना बाकी हैं



जिंदगी में गर सोचिए तो
कुछ कभी पूरा होता नहीं
अपनों से जब चोट लगती
आदमी खुलकर रोता नहीं
मीठे फल जो खाना चाहे
वो कड़वे बीज बोता नहीं
चिंताओं की उधेड़बुन में
कोई रात भर सोता नहीं
जो हमेशा है दिख रहा
वो वास्तव में होता नहीं
जो वास्तव में सदा होता
वो सामने से दिखता नहीं
पूर्णविराम रखे उड़ान पर
उड़ने से कुछ मिलता नहीं
हमेशा खुशी से ही हम रहे
दुःखी कभी हँस पाता नहीं



अब तन्हाइयां अच्छी लगने लगी है
मुझे तन्हा ही रहने दो ।
क्या कहती है दुनियां अब प्रवाह नहीं मुझको ।
जिसको जो कहना है कहने दो ।
अब तन्हाइयां अच्छी
भागदौड़ का वक्त जाता रहा ।
बचपन गया जवानी गई ।
अब समझने लगे हैं कुछ कुछ दुनियां को ।
ख़ामोश रहने दो ।
अब तन्हाइयां अच्छी
मनोज एक दौर था ।
बहुत भाग - दौड़ थी जिंदगी में ।
हलचल थी , बेचैनी थी ,
बेकरारी थी जिंदगी में ।
अच्छा भी लगता था ।
पर अब दिल कहता है बस ,
रहने दो ।
अब तन्हाइयां अच्छी



कहाँ तक ये मन को अंधेरे छलेंगे
उदासी भरे दिन कहीं तो ढलेंगे
कभी सुख कभी दुख , यही जिंदगी हैं ।
ये पतझड़ का मौसम घड़ी दो घड़ी हैं ।
नये फूल कल फिर डगर में खिलेंगे
उदासी भरे दिन कहीं तो ढलेंगे
भले तेज कितना , हवा का हो झोंका
मगर अपने मन में तू रख ये भरोसा
जो बिछड़े सफ़र में तुझे फिर मिलेंगे
उदासी भरे दिन कहीं तो ढलेंगे
कहे कोई कुछ भी , मगर सच यही है ।
लहर प्यार की जो कहीं उठ रही है ।
उसे एक दिन तो किनारे मिलेंगे
उदासी भरे दिन कहीं तो ढलेंगे ।



किसी दिन जिंदगानी में करिश्मा क्यूँ नहीं होता
मैं हर दिन जाग तो जाता हूँ ज़िंदा क्यूँ नहीं होता
मिरी इक जिंदगी के कितने हिस्से - दार हैं लेकिन
किसी की ज़िंदगी में मेरा हिस्सा क्यूँ नहीं होता
जहाँ में यूँ तो होने को बहुत कुछ होता रहता है
मैं जैसा सोचता हूँ कुछ भी वैसा क्यूँ नहीं होता
हमेशा तंज़ करते हैं तबीयत पूछने वाले
तुम अच्छा क्यूँ नहीं करते मैं अच्छा क्यूँ नहीं होता
ज़माने भर के लोगों को किया है मुब्तला तू ने
जो तेरा हो गया तू भी उसी का क्यूँ नहीं होता ।



जिंदगी देने वाले , मरता छोड़ गये ,
अपनापन जताने वाले तन्हा छोड़ गये ,
जब पड़ी जरूरत हमें अपने हमसफर की ,
वो जो साथ चलने वाले , रास्ता मोड़ गये
गुनाह करके सज़ा से डरते हैं ,
जहर पी के दवा से डरते हैं ,
दुश्मनों के सितम का खौफ नहीं ,
हम तो दोस्तों की वफ़ा से डरते हैं ।
कोई अच्छी सी सज़ा दो मुझको ,
चलो ऐसा करो भूला दो मुझको ,
तुमसे बिछडु तो मौत आ जाये
दिल की गहराई से ऐसी दुआ दो मुझको
ना पूछ मेरे सब्र की इंतेहा कहाँ तक हैं ,
तू सितम कर ले , तेरी हसरत जहाँ तक हैं ,
वफ़ा की उम्मीद , जिन्हें होगी उन्हें होगी ,
हमें तो देखना है , तू बेवफ़ा कहाँ तक हैं ।
जिनकी आंखें आंसू से नम नहीं
क्या समझते हो उसे कोई गम नहीं
तुम तड़प कर रो दिये तो क्या हुआ
गम छुपा के हंसने वाले भी कम नहीं ।



वो नाम तो जोड़ता है मेरा अपने साथ ,
पर इस रिश्ते को कोई नाम नहीं दे पाता ।
मोहब्बत तो उसे बेइंतहा बेहिसाब है मुझसे ,
पर अफसोस मोहब्बत को अंजाम नहीं दे पाता ।
कहता है जान जान अक्सर तन्हाई में मुझे ,
हूँ जान उसकी ये शीर्ष सरेआम नहीं दे पाता
ज़िम्मेदारियाँ है मोहब्बत के कंधों पर बहुत ,
वो मिलने तो आता है पर एक शाम नहीं दे पाता ।
जकड़ा है जाति - धर्म की बेड़ियों ने उसे ,
मजबूरियों के लिए किसी को इल्ज़ाम नहीं दे पाता ।
मन की डोर ने बांध रखा है हमें एक - दूजे से ,
पर इस बंधन को वो विवाह का उपनाम नहीं दे पाता ।



जिंदगी है चार दिन की चार दिन के हैं फसाने
बस यूं ही कट जाएगी ये कोई माने या ना माने !
लोग भी तो जो साथ हैं साथ छोड़ जायेंगे सारे
यहां ना कोई साथ गया है कितने गुजरे जमाने !
कुछ को हैं गिले किसी से कुछ को शिकवे पुराने
गिलें शिकवों में जो रूठे एकबार फिर कहां है माने !
क्या साथ लेकर थे आए क्या साथ लेकर है जाना
कर लो सब अरमान पूरे गम यहीं पर है रह जाने !
जियो जीवन को हर पल जैसे ये पल आख़िरी हो
सब को कहां मिल पाते हैं जीवन के छुपे खज़ाने !



तुम दूर ही सही तुमसे मिलता हूँ मैं हर रोज ,
तेरे शहर में सूरज चाँद सा चमकता हूँ मैं हर रोज !  !
बड़े शिद्त से जीने लगा हूँ मैं तुझमें रात दिन ,
तुझे पता ही नहीं तेरे सांसो मे महकने लगा हूँ मैं हर रोज !  !
तुम दूर ही सही
तुम बेबाक हंसकर गुजर जाते हो दिल से मेरे ,
बहुत देर तक खोजता दिल तुमको दिल से मेरे !  !
तुम्हें पाने की ख़ुशी में यादों से दूर निकल जाता हूँ ,
कम्बख्त दिल ही तो है तेरी गली से गुजर जाता हूँ मैं !  !
तेरी जिंदगी गीतो सी बनकर उतर गयी यहाँ ,
तेरे दर्द को सरगम से पिरोकर गीत गाता हूँ मैं हर रोज !  !
तुम दूर ही सही
हर शक्स से मुस्करा कर न मिला करो यहाँ ,
आदमीहो आदमी सा रहा करो यहाँ !  !
तेरी चंचल सी हँसी से परेशान है ये शहर ,
तू सूरज सा उगती है चाँद सा ढलता हूँ मैं हर रोज ,
तेरी सलामती की दुआ करता हूँ मैं हर रोज !  !
तू दूर ही सही पर तुमसे मिलता हूँ मैं हर रोज !  !



किस किस ने कुचला है मेरे अरमान बताऊ क्या ?
अपनी जिंदगी की किताब खोलूं ,
और एक एक पन्ना पढ़कर सुनाऊं क्या ?
जिस आंगन में बचपन खेला वो मेरा नहीं था ।
जो अपना घर है
उस घर की परेशानी बताऊं क्या ?
सबकी नज़र में मेरा खामोश रहना बेहतर है ।
मैं घुंघट हटा दें ।
आंखों से बहता पानी दिखाऊं क्या ?
किसी को नहीं जानना समझना मेरी भी कुछ चाहत है ।
कभी कभी सोचती हूं ।
दीवारों से सर टकराऊं क्या ?
किस किस ने



सीधे सादे से हैं कुछ पेंच - ओ - खम नहीं रखते
जी भर आता है तो रो देते हैं गम नहीं रखते ।
खुली क़िताब हैं हम , पर्दादारी नहीं है कोई
जो कहना है कह देते हैं , भरम नहीं रखते ।
दर्द जिसका हो छलकती है आंख अपनी भी
हो दुआ या कि मोहब्बत हो कम नहीं रखते ।
दुश्मनी नफरत गिला या कि शिक़वा दिल में
रखने वाले छुपा के रखते हों हम नहीं रखते ।
खुश तो हो लेते हैं याद करके मुरव्वतें उनकी
बेदिली को भूल जाते हैं आँख नम नहीं रखते ।



हाँ मुझको एक ऐसे साथ की जरूरत है ।
जो मुझे कभी टूटने ना दे ।
जिंदगी से मुझे रूठने ना दे ।
हर कोई छोड़ दें साथ मेरा ।
वो अपना हाथ छूटने ना दे ।
हाँ मुझको एक ऐसे साथ की जरूरत है ।
जो कहे मुझसे घबराना मत ।
जो कहे मुझसे हार जाना मत ।
दर्द मिलेंगे तुमको हजारों अभी ।
आंखों में आँसू कभी लाना मत ।
हाँ मुझको एक ऐसे साथ की जरूरत है ।
जो मेरे हारने पर भी हाथ थाम ले ।
मेरे दिल का दर्द बिन कहे पहचान ले ।
हो जाऊं गुमनाम मैं इस दुनिया में ।
लेकिन वो बहुत प्यार से मेरा नाम ले ।
हाँ मुझको एक ऐसे साथ की जरूरत है ।



हर खुशी है लोगों के दामन में ,
पर एक हँसी के लिये वक्त नहीं ,
दिन रात दौड़ती दुनिया में ,
ज़िन्दगी के लिये ही वक्त नहीं ।
माँ की लोरी का एहसास तो है ,
पर माँ को माँ कहने का वक्त नहीं ,
सारे रिश्तों को तो हम मार चुके ,
अब उन्हें दफनाने का भी वक्त नहीं ।
सारे नाम मोबाईल में है ,
पर दोस्ती के लिये वक्त नहीं ,
गैरों की क्या बात करें ,
जब अपनों के लिये ही वक्त नहीं ।
आँखों में है जींद बड़ी ,
पर सोने का वक्त नहीं
दिल है गमों से भरा हुआ ,
पर रोने का भी वक्त नहीं ।
पैसों की दौड़ में ऐसे दौंड़े ,
कि थकने का भी वक्त नहीं
पराये एहसानों की क्या कद्र करें ,
जब अपने सपनों के लिये ही वक्त नहीं ।
तु ही बता ए ज़िन्दगी ,
इस ज़िन्दगी का क्या होगा ?
कि हर पल मरने वालों को ,
जीने के लिये भी वक्त नहीं



घर बनाने में वक़्त लगता है ।
पर मिटाने में पल नहीं लगता
दोस्ती बड़ी मुश्किल से बनती हैं ।
पर दुश्मनी में वक़्त नहीं लगता
गुज़र जाती है उम्र रिश्ते बनाने में
पर बिगड़ने में वक़्त नहीं लगता
जो कमाता है महीनों में आदमी
उसे गंवाने में वक़्त नहीं लगता
पल पल कर उम्र पाती है जिंदगी
पर मिट जाने में वक़्त नहीं लगता
जो उड़ते हैं अहम के आसमानों में
जमीं पर आने में वक़्त नहीं लगता
हर तरह का वक़्त आता है ज़िंदगी में
वक़्त के गुज़रने में वक़्त नहीं लगता !  !



दर्द जो कहना अभी बाकी है ,
बहुत सहा पर और सहना अभी बाकी है ,
करते रहे खिदमत सभी की ,
पर खुद की खिदमत करना अभी बाकी है ,
जिये तो बहुत सबके लिए
पर अपने लिए जीना अभी बाकी है ,
तोहमत है कि खुदगर्ज हैं हम ,
पर खुदगर्ज बनना अभी बाकी है ,
अधूरे जो ख्वाब रह गए ,
उन्हें पूरा करना अभी बाकी है ,
टूट के बिखरने लगे थे हम ,
पर फिर से उठने की चाहत अभी बाकी है ,
कहने को तो जिंदा हैं हम ,
पर जिंदगी जीना अभी बाकी है ,
कहते हैं कि अपनी भी एक दुनिया है ,
पर इसमे खुद को ढूढना अभी बाकी है ।



बड़ी मुश्किल है ये ज़िन्दगी
यही तो गम है , जिसको संजोए रहता हूँ
जिनसे उम्मीद है , नाउम्मीद उन्हीं से रहता हूँ
कहनेको खुशियाँ हैं , दामन में बेशुमार मेरे
एक भी नहीं मिलती , जब दिल को टटोलता हूँ
कैसे साहिल तक , कश्ती को ले जाऊँ
टूट गया है सागर बीच , चप्पू मेरी नाव का
हवाएं संकेत देतीं हैं , आनेवाले तुफ़ा का
कहीं सपना अधूरा न रह जाए , किनारों का
बड़ी मुश्किल है ये ज़िन्दगी
लोग जाने यहाँ कैसे जीतें हैं
हमने तो जबभी सुकून ढ़ूंढ़ा
कशमकश के फ़साने मिलतें हैं
जरासी खुशी देकर , ज़िन्दगी लूट लेती है
अपने आकर्षण में फ़साके , गम खूब देती है
न रह पातें हैं , न निकल पातें हैं इससे
जाने कितनें जनमों का , ये हिसाब लेती है
कोई कुछ भी कहे , सभी इसी के मारें हैं
मरतें हैं कई बार , जीतें सांसों के सहारे हैं
इक दिन चुपके से चलेजातें हैं
क्या पाया क्या खोया , शुन्य में ये भी न जान पातें हैं




उसकी अहमियत है क्या , बताना भी ज़रूरी है !
है उससे इश्क़ अग़र तो जताना भी ज़रूरी है !  !
अब काम लफ़्फ़ाज़ी से तुम कब तक चलाओगे !
उसकी झील सी आंखों में डूब जाना भी ज़रूरी है !  !
दिल के ज़ज़्बात तुम दिल मे दबा कर मत रखो !
उसको देख कर प्यार से मुस्कुराना भी ज़रूरी है !  !
उसे ये बारहा कहना वो कितना ख़ूबसूरत है !
उसे नग्मे मोहब्बत के सुनाना भी ज़रूरी है !  !
किसी भी हाल में तुम छोड़ना हाथ मत उसका !
किया है इश्क़ गर तुमने , निभाना भी ज़रूरी है !  !
सहर अब रूठना तो इश्क़ में है लाज़मी लेकिन !
कभी महबूब गर रूठे तो मनाना भी ज़रूरी है !  !




दिन - बदिन ,
तेरी आदत मुझको लगाए जा रहा है ।
तुझे पाया नहीं अबतक ,
तुझे खोने का डर सताए जा रहा है ।
मेरे हाथों से छीनकर ,
अपने हिसाब से जिंदगी चलाए जा रहा है ।
तेरे आने से ,
दिल मेरा , अब उसको भुलाए जा रहा है ।
कुछ हुआ है अलग ,
तेरे आने से , बताए जा रहा है ।
एक बार फिर से ,
मुझको जीना , सिखाए जा रहा है ।




हाथ थाम कर भी तेरा सहारा न मिला
में वो लहर हूँ जिसे किनारा न मिला
मिल गया मुझे जो कुछ भी चाहा मैंने
मिला नहीं तो सिर्फ साथ तुम्हारा न मिला
वैसे तो सितारों से भरा हुआ है आसमान मिला
मगर जो हम ढूंढ़ रहे थे वो सितारा न मिला
कुछ इस तरह से बदली पहर ज़िन्दगी की हमारी
फिर जिसको भी पुकारा वो दुबारा न मिला
एहसास तो हुआ उसे मगर देर बहुत हो गयी
उसने जब ढूँढा तो निशान भी हमारा न मिला




थोड़ा थक सा जाता हूं अब मै
इसलिए , दूर निकलना छोड़ दिया है ,
पर ऐसा भी नही हैं कि अब
मैंने चलना ही छोड़ दिया है ।
फासलें अक्सर रिश्तों में
अजीब सी दूरियां बढ़ा देते हैं ,
पर ऐसा भी नही हैं कि अब मैंने
अपनों से मिलना ही छोड़ दिया है ।
हाँ जरा सा अकेला महसूस करता हूँ
खुद को अपनों की ही भीड़ में ,
पर ऐसा भी नहीं है कि अब मैंने
अपनापन ही छोड़ दिया है ।
याद तो करता हूँ मैं सभी को
और परवाह भी करता हूँ सब की ,
पर कितनी करता हूँ
बस , बताना छोड़ दिया है ।




अब तो तेरा इश्क भूल जाएं तो बेहतर है ।
तू अब लौट कर ना ही आए तो बेहतर है ।
ज़िन्दगी अब ज़िन्दगी ना रही मगर क्या कहें
तेरे साथ जितनी गुजारी उससे तो बेहतर है ।
तुम कह गए थे खुश रहना मेरे बाद मगर
इस तरह की खुशी से तो गम बेहतर है ।
मुझे छोड़ कर चुना तुमने किसी और को
चलो मान लिया तुम्हारे लिए वो बेहतर है ।
बेशक रुलाती है मगर बेवफ़ा तो नही है ।
तुम्हारे चले जाने से तो तुम्हारी यादें बेहतर हैं ।




वो बोलता रहा इक बात ना नयी निकली ,
जो उसने बोला वो सब बात ही कही निकली !
सुनाता सबको अगर मैं कहीं गलत होता ,
यकीन मानो न मुझमें कोई कमी निकली !
जो शक था मेरा मेरे वो भी सामने आया ,
खुशी हुई कि मेरी उलझने सही निकली !
मुझे तलाश थी जिस चीज़ की जमाने में ,
वो चीज मेरे ही आंगन में तब छुपी निकली !
भुलाना चाहा तो वो याद फिर बहुत आयी ,
वो बातें मेरे ही जेहन में सब दबी निकली !  !




गलतियों से जुदा तू भी नहीं और मैं भी नहीं ,
दोनों इंसान हैं खुदा तू भी नहीं , मैं भी नहीं ।
गलतफहमियों ने कर दी दोनों में पैदा दूरियां ,
वरना फितरत का बुरा तू भी नहीं मैं भी नहीं ।
अपने अपने रास्तों पे दोनो का सफ़र जारी रहा ,
एक लम्हें को रुका तु भी नहीं मैं भी नहीं ।
चाहते बहुत थे दोनों एक दूसरे को
मगर ये हक़ीक़त मानता तु भी नहीं मैं भी नहीं ।
गलतियों से जुदा तू भी नहीं और मैं भी नहीं ,
दोनों इंसान हैं ख़ुदा तू भी नहीं , मैं भी नहीं ।




रख सकों तो एक निशानी हूँ मैं
खो दो तो सिर्फ एक कहानी हूँ मैं
रोक ना पाए जिसको ये सारी दुनिया
वो एक बूंद आँख का पानी हूँ मैं
सबको प्यार देने की आदत है हमें
अपनी अलग पहचान बनाने की आदत है हमें
कितना भी गहरा जख़्म दे कोई
उतना ही ज्यादा मुस्कुरानें की आदत है हमें
इस अजनबी दुनिया में अकेला ख़्वाब हूँ मैं
सवालों से खफा छोटा सा जवाब हूँ मैं
जो समझ ना सके मुझे उनके लिए कौन
जो समझ गए उनके लिए खुली किताब हूँ मैं
आँख से देखोगे तो खुश पाओगे
दिल से पूछोगे तो दर्द का सैलाब हूँ मैं
अगर रख सकों तो एक निशानी हूं मैं
खो दो तो सिर्फ एक कहानी हूँ मैं




उलझनें है बहुत
सुलझा लिया करता हूँ
फोटो खिंचवाते वक्त मैं अक्सर
मुस्कुरा दिया करता हूँ !
क्यों नुमाइश करू मैं अपने
माथे पर शिकन की
मैं अक्सर मुस्कुरा के
इन्हें मिटा दिया करता हूँ
क्योंकि
जब लड़ना है खुद को खुद ही से !
तो हार और जीत में कोई फर्क नहीं रखता हूं !
हारूं या जीतूं कोई रंज नहीं
कभी खुद को जिता देता हूँ
कभी खुद ही जीत जाया करता हूं
इसलिए भी मुस्कुरा दिया करता हूँ



शायद तेरी मेरी कहानी अधूरी रह जाएगी
हमारे इश्क़ की दास्तां यहीं दफन हो जाएगी
लगाएगी ये दुनिया हम पर हजारों बंदिशें लेकिन
हमारी प्रेम कहानी फिर भी अमर हो जाएगी
कुछ पल ही बिता पाएंगे एक दूसरे के साथ
फिर जिंदगी पता नहीं किस मोड़ पर ले आएगी
ना तू मेरे साथ , ना मैं तेरे साथ
एक दूसरे की कमी हमें बहुत सताएगी
लेकिन तू बेफिक्र होकर मुझ पर विश्वास करना
मेरे दिल में तेरी जगह किसी को ना मिल पाएगी
अभी तो हजारों रंग बदलेगी ये ज़िन्दगी
ना तू मुझे भूलना , ना मैं तुझे
ऐसे ही एक दूसरे की याद के साथ
जिंदगी गुजर जाएगी ।



खवाब से अब ज़रा जगने लगा हूँ
जिंदगी को बेहतर समझने लगा हूं ।
उड़ता था शायद कभी ऊँची हवा में ,
जमीं पर अब पैदल चलने लगा हूँ ।
लफ़्ज़ों की मुझको ज़रूरत नहीं है ,
चेहरों को जब से मैं पढ़ने लगा हूँ ।
थक जाता हूं अक्सर अब शोर से ,
खामोशियों से बातें करने लगा हूँ ।
दुनियाँ की बदलती तस्वीर देख कर ,
शायद मैं कुछ कुछ बदलने लगा हूँ ।
नफ़रत के ज़हर को मिटाना ही होगा ,
इरादा यह मज़बूत करने लगा हूँ ।
परवाह नहीं कोई साथ आए मेरे ,
मैं अकेला ही आगे बढ़ने लगा हूँ ।



ऐ उम्र ?
कुछ कहा मैंने ,
पर शायद तूने सुना नहीं !
तू छीन सकती है बचपन मेरा ,
पर बचपना नहीं !  !
हर बात का कोई जवाब नही होता ,
हर इश्क का नाम खराब नही होता !
यूं तो झूम लेते है नशे में पीनेवाले
मगर हर नशे का नाम शराब नही होता !
खामोश चेहरे पर हजारों पहरे होते है !
हंसती आखों में भी जख्म गहरे होते है !
जिनसे अक्सर रुठ जाते है हम ,
असल में उनसे ही रिश्ते गहरे होते है !


दुआ मांगी !
दुआ में अपनी मौत मांगी ,
खुदा ने कहा , मौत तो तुझे दे दें मगर !
उसे क्या कहूँ जिसने तेरी जिंदगी मांगी !
हर इंन्सान का दिल बुरा नही होता
हर एक इन्सान बुरा नही होता
बुझ जाते है दीये कभी तेल की कमी से !
हर बार कसूर हवा का नही होता



तेरी इस दुनिया में ये मंज़र क्यों है
कहीं अपनापन तो कहीं पीठ में खंजर क्यों है
सुना है तू हर ज़रे में है रहता ,
फिर ज़मीं पर कहीं मस्जिद कहीं मंदिर क्यों है
जब रहने वाले दुनियां के हर बन्दे तेरे हैं ,
फिर कोई दोस्त तो कोई दुश्मन क्यों है
तू ही लिखता है हर किसी का मुक़द्दर ,
फिर कोई बदनसीब , कोई मुक़द्दर का सिक्कंदर क्यों है



थोड़ा सा थका हूँ मगर रुका नही हूँ
ऐ ज़िन्दगी तेरी हालातों के आगे अभी झुका नही हूँ ।
कांच के रिश्ते लिए फिर रहा हूँ इन पत्थरों के शहर में
ठोकरें लग रही है मगर अभी तक टूटा नहीं हूँ ।
हम मिले थे शायद किसी रह गुज़र में कभी , गर याद हो तुझे
यकी कर आज भी उस मुलाकात को भुला नहीं हूँ ।
यूं तो गम की बारिश रही मुझ पर मुसलसल
पर ख़ुदा के सजदे में कभी भीगा नही हूँ ।
जितने थे तूफ़ान सब गुज़र गए मेरी लौ से
जाने किसकी दुआ है जो अभी तक बुझा नही हूँ ।



यहाँ हर दिल मे एक अधूरी सी कहानी है ।
तन्हाइयों में हर किसी की जिंदगी रूहानी है ।
बाहर से हर चेहरा हंसता हुआ नजर आएगा
भीतर से टटोलोगे तो हर आंख में पानी है ।
कुछ यादें लिए बैठे है कुछ किस्से लिए बैठे है ।
यहां लोग एक दिल के कई हिस्से लिए बैठे है ।
बैठिए किसी के पास कुछ पल हमराह बनकर
तभी जान पाओगे , दर्द में कितनी सुनामी है ।
कोई दर्द कह देता है तो किसी को कहना नही आता
कोई पत्थर बन जाता है किसी को चुप रहना नही आता
सबकी आदत औरों को जानना है , और अपनी छुपानी है ।
चुप रहकर जिम्मेदारियां निभानी है बस यही जिंदगानी है ।



आंखों में क़ैद , एक मंजर देखा है ,
मै प्यासा रहा , लेकिन समन्दर देखा है ,
मुझे ना दिखाना खेल दुनियां के ,
मैने हरियाली में भी , पेड़ो को बंजर देखा है ।
बड़े अजीब है , तरीके यहां ,
रिश्ते निभाने के ,
एक हाथ में प्यार , और दूजे में ,
खंजर देखा है ,
मुझे ना दुआ देना इन बारिशों में ,
फिर से जवां हो जाने की ,
मैने बारिशों के बाद भी ,
जमीं को बंजर देखा है ,



ज़िन्दगी सीधे साधे चलना ठीक नही
उबड़ खाबड़ पड़ाव भी जरूरी है ,
तैरते तैरते बाजू थक जाएंगे
एक पल के लिए नाव भी जरूरी है ,
बदलाव भी जरूरी है
ये घाव भी जरूरी है ,
इतनी धूप अच्छी नही
थोड़ी छांव भी जरूरी है !



गुजर रही है उम्र ,
पर जीना अभी बाकी हैं ।
जिन हालातों ने पटका है जमीन पर ,
उन्हें उठकर जवाब देना अभी बाकी हैं ।
चल रहा हूँ मन्जिल के सफर मैं ,
मन्जिल कौ पाना अभी बाकी हैं ,
कर लेने दो लोगों को चर्चे मेरी हार के ,
कामयाबी का शोर मचाना अभी बाकी हैं ।
वक्त को करने दो अपनी मनमानी ,
मेरा वक्त आना अभी बाकी है ,
कर रहे है सवाल मुझे जो  समझ कर ,
उन सबको जवाब देना अभी बाकी हैं ।
निभा रहा हूँ अपना किरदार जिंदंगी के मंच पर
परदा गिरते ही तालीयाँ बजना अभी बाकी हैं ,
कुछ नहीं गया हाथ से अभी तो ,
बहुत कुछ पाना बाकी हैं




यहाँ सब कुछ बिकता है ,
दोस्तों रहना जरा संभल के !
बेचने वाले हवा भी बेच देते है ,
गुब्बारों में डाल के ।
सच बिकता है , झूट बिकता है ,
बिकती है हर कहानी !
तीन लोक में फैला है ,
फिर भी बिकता है बोतल में पानी !
कभी फूलों की तरह मत जीना ,
जिस दिन खिलोगे
टूट कर बिखर जाओगे ।
जीना है तो पत्थर की तरह जियो
जिस दिन तराशे गए
उसदिन खुदा बन जाओगे ।




कहाँ पर बोलना है , और कहाँ पर बोल जाते हैं ।
जहाँ खामोश रहना है , वहाँ मुँह खोल जाते हैं । ।
कटा जब शीश सैनिक का , तो हम खामोश रहते हैं ।
कटा एक सीन पिक्चर का , तो सारे बोल जाते हैं ।
नयी नस्लों के ये बच्चे , जमाने भर की सुनते हैं ।
मगर माँ बाप कुछ बोले , तो बच्चे बोल जाते हैं ।
बहुत ऊँची दुकानों में , कटाते जेब सब अपनी ।
मगर मज़दूर माँगेगा , तो सिक्के बोल जाते हैं ।
अगर मखमल करे गलती , तो कोई कुछ नहीं कहता ।
फटी चादर की गलती हो , तो सारे बोल जाते हैं ।
हवाओं की तबाही को , सभी चुपचाप सहते हैं ।
च़रागों से हुई गलती , तो सारे बोल जाते हैं ।
बनाते फिरते हैं रिश्ते , जमाने भर से अक्सर हम
मगर घर में जरूरत हो , तो रिश्ते भूल जाते हैं ।
कहाँ पर बोलना है , और कहाँ पर बोल जाते हैं ।
जहाँ खामोश रहना है , वहाँ मुँह खोल जाते हैं । ।




मैं रोने से डरता हूँ , जुदा होने से डरता हूँ
मेरी आँख बताती है कि मैं सोने से डरता हूँ
मेरी उँगली पकड़ लेना , मुझे तन्हा नहीं करना
ये दुनियाँ एक मेला है इसलिए तुम्हे खोने से
डरता हूँ
जब हँसता हूँ तो क्यों पलकें भीग जाती हैं ।
तुम्हें मालुम है मैं इस तरह रोने से डरता हूँ
जब से ये ख़्वाब देखा है तुम मुझे छोड़ जाओगे
मैं डरता हूँ ख़्वाबों से , मैं अब सोने से डरता हूँ




सफ़र में धूप तो होगी जो चल सको तो चलो
सभी हैं भीड़ में तुम भी निकल सको तो चलो
किसी के वास्ते राहें कहाँ बदलती हैं
तुम अपने आप को ख़ुद ही बदल सको तो चलो
यहाँ किसी को कोई रास्ता नहीं देता
मुझे गिरा के अगर तुम सँभल सको तो चलो
कहीं नहीं कोई सूरज धुआँ धुआँ है फ़ज़ा
ख़ुद अपने आप से बाहर निकल सको तो चलो
यही है ज़िंदगी कुछ ख़्वाब चंद उम्मीदें
इन्हीं खिलौनों से तुम भी बहल सको तो चलो




तु दूर होके भी मेरे पास है ।
जैसे पहले थी आज भी उतनी ही खास है ।
तुझे लगता है भूल गया हूं सब
अरे पगली अभी तो प्यार की शुरुआत है !
तुझे तो फर्क ही नहीं पड़ता !
मेरे ना होने पर भी हर खुशी तेरे पास है !
तु दूर होके भी मेरे पास है ।
जैसे पहले थी आज भी उतनी ही खास है ।



बहुत हो गया जवाब देना
सवाल ही रहने देते है ना
सफाई देकर थक गए हैं अब
खुद से इश्क कर लेते है ना
वो खुश है हमें रुलाकर तो
उसे खुश रहने देते है ना
हजारों गम है जीवन में
थोड़ा और सह लेते है ना




रब ने नवाजा हमें जिंदगी देकर
और हम शौहरत मांगते रह गये
जिंदगी गुजार दी शौहरत के पीछे
फिर जीने की मौहलत मांगते रह गये ।
ये कफन ये जनाज़े , ये कब्र
सिर्फ बातें हैं मेरे दोस्त ,  ,
वरना मर तो इंसान तभी जाता है ।
जब याद करने वाला कोई ना हो !  !
ये समंदर भी तेरी तरह खुदगर्ज़ निकला ,
जिंदा थे तो तैरने न दिया और
मर गए तो डूबने न दिया
क्या बात करे इस दुनिया की
हर शख्स के अपने अफसाने हैं
जो सामने हैं उसे लोग बुरा कहते हैं ,
जिसको देखा नहीं उसे सब खुदा कहते हैं !  !  !




झूठ भी बोलना पड़ता हैं , सच भी
छुपाना पड़ता है
ज़िन्दगी जीने के लिए हर रास्ता
अपनाना पड़ता है
शरीफ लोगों को जीने कहा
देते हैं , कभी कभी बुरा भी बन जाना
पड़ता है
ये ज़िन्दगी हैं साहब
यहाँ दर्द छुँपाकर भी मुस्कुराना
पड़ता है



अचानक ज़िन्दगी में कभी ,
एक अन्जान सा शख्स आता है
जो दोस्त भी नहीं , हमसफ़र भी नही ,
फिर भी दिल को बहुत बहुत भाता है
ढेरों बाते होती हैं उस से ,
हज़ारों दुख सुख भी बंटते हैं ,
जो बातें किसी से नहीं करते थे ,
वो भी हम उस से करते हैं
है तो वो अनजाना सा ,
पर दिल को बहुत वो ,
जाना पहचाना सा लगता है
कोई रिश्ता नहीं है उससे ,
फिर भी उसकी हर बात
मानने का दिल करता है
कोई हक नहीं है उस पर हमारा
फिर भी उस पर हक जताना
हमको अच्छा लगता है
जब कुछ भी सुनने का मन ना हो तब भी ,
उसको सुनना अच्छा लगता है ,




दिल जब घबराये तो खुद को एक किस्सा
सुना देना
जिन्दगी कितनी भी मुश्किल क्यूँ ना हो
मुस्कुरा देना
आसानी से सब कुछ हासिल हो तो उसकी
कदर कहाँ ?
जरूरी है कुछ पाने के लिए कुछ गंवा देना
जाहिर है मुसीबतों में साथ कोई अपना नहीं रहता
चुप रहना बेशक आँख से एक कतरा बहा देना
शिकायतें सिर्फ दिल मैला करती हैं और कुछ नहीं
आसान है गले मिल कर कभी सब कुछ भूला देना
बीते हुए दौर की बातें याद कर क्या हासिल प्यारे
क्या जरूरी है कल की याद में अपने आज को सज़ा देना
कुछ कमियां हम सब में है , ये जानते हैं हम
बहुत बड़ी बात है ,  , किसी के ऐब को बे - वजह
छुपा देना




बेवजह जज़्बातों को जगाते ही क्यूँ हो ,
गर यकीं नहीं तो दिल लगाते ही क्यूँ हो !
जब आकर चले जाना फितरत में है तेरी ,
तो बेवजह जिन्दगी में आते ही क्यूँ हो !
अपना नहीं सकते जिसे उम्रभर के लिए ,
उसे जमाने से अपना बताते ही क्यूँ हो !
जिन रिश्तों को समेटना आता नहीं तुम्हें ,
उन रिश्तों को फिर आजमाते ही क्यूँ हो !
जब वजह दे नहीं सकते पलभर मुस्कुराने की ,
तो खामखां इस तरह से रुलाते ही क्यूँ हो !  !




मेरी आँखे ना देखो तुम ,
मेरे दिल में उतर जाओ
जमाना जिसको ना माने ,
आज कुछ ऐसा कर जाओ
चुरा लो सांस तुम मेरी ,
मेरे हर लब्ज ले जाओ
कोई सुने तो बस रो दे ,
गीत कुछ ऐसा तुम गाओ
चले जाओ वहाँ पर तुम ,
जहाँ मीलों तक कोई ना हो
फिर जब मन गवाही दे ,
मुझे भी साथ ले जाओ
करो फिर स्पर्श तुम मुझको ,
मेरे बालों को सहलाओ
बढ़ा कर प्यास तुम मेरी ,
मेरे अंतर को छु जाओ
नसों में सांस भर जाओ ,
मधुर एहसास भर जाओ
जो मर कर भी ना मैं भूलूँ ,
कुछ ऐसा खास कर जाओ



मिरी ये रूह प्यासी है तिरे ख्वाबों में आने को ,
मैं रोया खून के आंसू तुझे अपना बनाने को !
मिली है बस ये तन्हाई , वफ़ा है आरजू मेरी ,
जली अरसों निगाहे ये तुझे बस देख पाने को ।
बदन की चाँदनी तेरी अगर प्याले में ढल जाऐ ,
शराबी भूल बैठेगा शराबों के ख़ज़ानों को ।
ये जो बेहोश बैठा है वो मेरा होश ही होगा ,
अभी अरसा लगेगा और इसको होश पाने को ।
मरा वो जिस्म तो देखो जो शायद तक मिरा होगा ,
यहीं मैं रोज़ मरता हूँ नई लाशें बनाने को ।
मिरी ये साँस की उलझन तेरा ही नाम लेती है ,
मिरा ये ख्वाब है सोया तेरे ख्वाबों में आने को ।
मिरे इस दर्द की मंज़िल कभी तुम जानती थी क्या ?
मैं कितनी रात जागा हूँ , फ़लक को यूँ सजाने को !
मिरे इस दिल की डोरी है ये तेरी रेशमी जुल्फ़ें ,
गले से तुम लिपट जाओ मुझे भी बांध जाने को ।



बची हर सांस गिनता हूँ , तेरी साँसों में ठहरा हूँ ,
दबी हर बात सुनता हूँ , तेरी बातों सा गहरा हूँ ।
ज़माने से न भागा हूं , ज़माने में ही उतरा हूँ ,
तेरे राज़ों को रख दिल में , ज़मी पर आज बिखरा हूँ ।
दिलों में जख्म है ढेरों , कई है दर्द के किस्से ,
बची है अब ज़फा तेरी , उसी से बस मैं तेरा हूँ ।
यही बस सोचता हूँ मैं कि ये अब राज़ है कैसा ?
मैं सोचूँ ये ही बस दिनभर , मैं तेरा हूँ या मेरा हूँ !
मैं जो भी दर्द लिखता हूँ उसे तू रोज़ गाती है ,
कभी ना दूर तुझसे हूँ लबों का गीत तेरा हूँ ।
ये कैसी बेरुखी तेरी जो अब तक दूर तू मुझसे ,
ये मेरे दिल की हमदर्दी , मैं अब भी अक्स तेरा हूं ।
ये दरवाज़े भले ही बंद कर लेना तेरे दिल के ,
मगर ये याद रखना तुम , इसी पट का मै पहरा हूँ ।
ये मेरा और तेरा दिल फ़लक पर ही चमकता था ,
मैं अब टूटा सितारा हूँ ज़मी पर आज ठहरा हूँ ।
मैं तारा हूँ तेरे दिल का मुकम्मल आसमां तू है ,
मुकम्मल दिल हवेली है , फ़क़त उसका मैं कमरा हूँ ।
तू पूरा है समंदर सुन तू पूरा आसमां भी है ,
बची छोटी ज़मी तेरी , बचा उसका मैं ज़र्रा हूँ ।
मैं अब आवाज़ दूं तुझको , ये हिम्मत ना बची मुझमें
फसा हूँ ज़ख्म में इतने , लबो का बोल ठहरा हूँ ।
©प्रयास शर्मा ‘आशुतोष



किसी का सहारा ना बन के
साथ दे पाओ तो बेहतर है
उजाले में तो सभी मिलते हैं गले
अंधेरों में हाथ दे पाओ तो बेहतर है

कुछ लोगों को नहीं है दरकार
किसी कीमती तोहफे की यहां
इस भागती दौड़ती दुनिया में
तुम उन्हें अपने कीमती वक़्त की
ज़रा सी सौगात दे पाओ तो बेहतर है
कुछ खामोशियों में छुपी होती हैं कई बातें
हंसते हुए चेहरों के पीछे कई दर्द पलते हैं
यूं तो मुमकिन नहीं है हर दिल को समझ पाना यहां
तुम समझने की कुछ कोशिश भी कर पाओ तो बेहतर है



समन्दर का पानी शराब होता तो
सोचो कितना बवाल होता ,
हक़ीक़त , ख़्वाब होते तो सोचो
कितना बवाल होता
किसी के दिल में क्या छुपा हैं ये
बस ख़ुदा ही जानता है ,
दिल अगर बेनक़ाब होते तो सोचो
कितना बवाल होता
थी ख़ामोशी हमारी फ़ितरत में तभी
तो बरसो निभाई लोगों से ,
अगर मुँह में हमारे जवाब होते तो
सोचो कितना बवाल होता
हम तो अच्छे थे पर लोगों की
नजर में हमेशा बुरे ही रहें ,
कहीं हम सच में बुरे होते तो सोचो
कितना बवाल होता



कुछ कहना था ,
तुने सुना ही नहीं ।
हाथ बढ़ाया तो था ,
तुने थामा ही नहीं ।
तेरे संग चलना था ,
तु रुका ही नहीं ।
तेरे खातिर ही तो हमने अपने रास्ते बदले थे ना ,
पर तुने तो देखा तक नहीं ।
तेरे साथ ही तो चाहा था अपना नाम जोड़ना ,
पर तु तो मेरा कभी था ही नहीं ।



उठ जाता हूंभोर से पहले सपने सुहाने नही आते
अब मुझे स्कूल न जाने वालेबहाने बनाने नही आते
कभी पा लेते थेघर से निकलते हीमंजिल को
अब मीलों सफर करके भीठिकाने नही आते
मुंह चिढाती हैखाली जेब महीने के आखिर में ,
अब बचपन की तरहगुल्लक में पैसे बचाने नही आते
यूं तो रखते हैंबहुत से लोगपलको पर मुझे
मगर बेमतलब बचपन की तरह गोदी उठाने नही आते
माना किजिम्मेदारियों कीबेड़ियों में जकड़ा हूं
क्यूं बचपन की तरह छुड़वानेवो दोस्त पुराने नही आते
बहला रहा हूं बस दिल को बच्चों की तरह
मैं जानता हूंफिर वापस बीते हुए जमाने नही आते !




हर नक़्श ज़हन से मिटा के सोया कर ।
तू ये सारी दुनिया भुला के सोया कर ।
क्या खोया क्या पाया क्या ढूँढ रहा है ।
खुदा को सब कुछ बता के सोया कर ।
नींद भले कितनी ही गहरी हो जाये ।
पर ख्वाबों को जगा के सोया कर ।
मखमली अहसास तुझे सोने नही देगा ।
ज़मीन पर बिस्तर बिछा के सोया कर ।
कल फिर से मुलाक़ात दुनिया से होगी ।
ये चराग ए उम्मीद जला के सोया कर ।
दिए की लौ हर शब् बुझ ही जाती है ।
एक आग सीने में लगा के सोया कर ।
मशीनी दौर में अहसास न मर जाएँ ।
दो चार आँसू भी बहा के सोया कर ।




कोई महफ़िल नहीं है , कोई यार नहीं है ,
कैसा दौर है कि मेरे साथ मेरे दिलदार नहीं है ।
मत घबरा ऐ दिल , है ये दौर कुछ वक़्त का ,
हमेशा के लिए तो तू भी मेहमान नहीं है ।
वक़्त बदल देता है हर आलम और हालात ,
हमेशा तो कभी गम की बरसात नहीं है ।
आयेगी तेरे बेपरवाह होकर जीने की रातें भी ,
बस समझ ले अभी तेरे लिए कुछ आराम नहीं है ।
देखें है ऐसे वक़्त तूने पहले भी जिंदगी में बहुत ,
इस वक़्त को बिताना तेरे लिए इक इम्तहान नहीं है ।
तेरे लिये सोच रखे होंगे कुछ बेपनाह खुशनुमा लम्हें ,
ऊपरवाले के ख्यालों में बस गम के हालात नहीं है ।



बे - नाम सा ये दर्द ठहर क्यूँ नहीं जाता
जो बीत गया है वो गुजर क्यूँ नहीं जाता
सब कुछ तो है क्या ढूँढती रहती हैं निगाहें
क्या बात है मैं वक्त पे घर क्यूँ नहीं जाता
वो एक ही चेहरा तो नहीं सारे जहाँ में
जो दूर है वो दिल से उतर क्यूँ नहीं जाता
मैं अपनी ही उलझी हुई राहों का तमाशा
जाते हैं जिधर सब मैं उधर क्यूँ नहीं जाता
वो ख़्वाब जो बरसों से न चेहरा न बदन है ।
वो ख़्वाब हवाओं में बिखर क्यूँ नहीं जाता ।



हर इंसान गुज़रा हुआ कल ढूंढता है ,
खुशियों से भरा वो पल ढूंढता है ।
परेशानियां तो आयेंगी ही जीवन में
फिर भी गमों से लड़ने के लिए वो हल ढूंढता है ।
हर इंसान परेशान क्यों है
दिल में ग़म और लबो पर लाखों सवाल क्यों है ।
ये खुदा एक इंसान भी नहीं जो दिल कि
बातों को समझे
पर दिल तोड़ने वाला हजार क्यों है ।



किन साँसों का मैं एतबार करू जो अंत में मेरा
साथ छोड जाएगी !  !
किन रिश्तों का मैं यहाँ आज अभिमान
करूं जो रिश्ते शमशान में पहुँचकर सारे टूट
जाएँगे
किस धन का मैं अंहकार करू जो अंत में मेरे
प्राणों को बचा ही नहीं पाएगा
किस तन पे मैं अंहकार करू जो अंत में मेरी
आत्मा का बोझ भी नहीं उठा पाएगा



तू अपनी खूबियां ढूंढ ,
कमियां निकालने के लिए *लोग हैं* ।
अगर रखना ही है कदम तो आगे रख ,
पीछे खींचने के लिए *लोग हैं* ।
सपने देखने ही है तो ऊंचे देख ,
निचा दिखाने के लिए *लोग हैं* ।
अपने अंदर जुनून की चिंगारी भड़का ,
जलने के लिए *लोग हैं* ।
अगर बनानी है तो यादें बना ,
बातें बनाने के लिए *लोग हैं* ।
प्यार करना है तो खुद से कर ,
दुश्मनी करने के लिए *लोग है* ।



कुछ रिश्ते है जो ख़ास है ।
कुछ अपने मेरे पास है !  !
कुछ रिश्तों ने खामोश किया
बस अपनों से ही आस है
जो पहले मेरे खास थे
उन्होंने तोड़े विश्वास है !  !
कुछ ने खेला जज्बातों से
उनको नहीं अहसास है
कुछ हाथो से है छूट रहे
कुछ धीरे - धीरे रुठ रहे !  !
कुछ ने पहने मुखोटे है ।
और अपनों को ही लूट रहे



कभी जो बैठोगे तुम सोचने तो
आयेगा मेरा ख्याल भी
मिलने की थी ख़ुशी बहुत ,
अब बिछड़ने का होगा मलाल भी
क्यों छोड़ा तुमने साथ मेरा ,
क्यूं बदलीं तुमने मंज़िलें
ढूँढोगे तुम जवाब खुद ,
तुम करोगे खुद ही सवाल भी
भुला न सकोगे तुम हमें ,
याद आयेंगे तुम को उम्र भर
कभी याद दिलाएगी बहार भी ,
कभी शब - ए - ग़म का हिलाल भी
कभी रहोगे तुम उदास बोहत ,
बेसकूंन भी , बेचैन भी
याद करोगे मुस्कराके हमें ,
कभी दोगे जेहन से निकाल भी
कभी देखोगे हसीन पल में ,
कभी देखोगे मुझे ख्वाब में
कभी डगमगाएगी कश्ती - ए - दिल ,
कभी लोगे सम्भाल भी
दिल को रहे ‘नाज’ शिकायतें ,
अधूरी अनकही हिकायतें
मिलके क्या था उनसे हादसा ,
अब बिछड़ के क्या है कमाल भी ।



एक बचपन का जमाना था ,
जिस में खुशियों का खजाना था
चाहत चाँद को पाने की थी ,
पर दिल तितली का दिवाना था
खबर ना थी कुछ सुबहा की ,
ना शाम का ठिकाना था
थक कर आना स्कूल से ,
पर खेलने भी जाना था
माँ की कहानी थी ,
परीयों का फसाना था
बारीश में कागज की नाव थी ,
हर मौसम सुहाना था
रोने की वजह ना थी ,
ना हँसने का बहाना था
क्युँ हो गऐ हम इतने बडे ,
इससे अच्छा तो वो बचपन का जमाना था
वो बचपन का जमाना था



फ़िक्र इन आंखों में परिवार का रहता है
आजकल इंतजार रविवार का रहता है ।
जरुरते ना हो जाए कहीं कमाई से महंगी
ज़िक्र चाय के साथ अखबार का रहता है ।
लग ना जाए कहीं मुस्कुराने पर भी टैक्स
डर इस बदलती सरकार का रहता है ।
दिला दे मुझे एक लंबी छुट्टी इस काम से
इंतजार किसी एक ऐसे तार का रहता है
जख्मी नहीं होता अब मैं खंजरों के वार से
बोझ हर दिन दिल पर तलवार का रहता है ।
सह लेता हूं भली बूरी हर बात खमोशी से
कर्ज मुझ पर मेरे संस्कार का रहता है ।
कहा गवाता जा रहा है खुद को भागदौड़ में
सवाल चेहरे पर पड़ी दरार का रहता है ।
कमा लू मैं लाख अपना ईमान बेचकर
फिर वजूद कहा मेरे किरदार का रहता है ।



आहिस्ता आहिस्ता करके ,
पिघलना पड़ता है ।
आसान नहीं मुहब्बत ,
बहुत जलना पड़ता है ।
बुझती भी नहीं आग दिल की ,
जलकर राख भी नहीं होता है ।
एक बार हो जाए मुहब्बत तो ,
जिंदगी भर गिर गिर कर ,
संभलना पड़ता है ।
सदियों से रहा है दुश्मन ,
जमाना मुहबत का|
घर वालों की नजर से भी ,
आंसू बनकर निकलना पड़ता है ।
खुब सोचना समझना मनोज ,
किसी का होने से पहले ।
क्योंकि हो जाए इश्क़ तो ,
ताउम्र हाथ मलना पड़ता है ।
इतिहास गवाह है मुहब्बत में ,
मंजिल नहीं मिलती ।
सूरज की तरह रोज ,
निकलकर ढलना पड़ता है ।



दिलों की बातें क्या कहूँ
तुम बिन बोले ही समझो कभी !  !
मैं ही हमेशा क्यों कहु
बातें तुम भी कहदो कभी !  !
हमेशा मैं ही क्यों मनाऊ
तुम भी मुझे मनाओ कभी !  !
जो रूठ जाऊ तुमसे तो
तुम भी हक़ जताओ कभी !  !
जो गलत करू मै तो
तुम भी मुझे समझाओ कभी !  !
नोक - झोक तो चलती रहेगी
पर छोड़ के ना जाओ कभी !  !



मैं समेट कर तेरी पसंद का हर सामान लाया हूँ
खुदा से मांग कर तेरे सपनों का जहान लाया हूं
बड़ी ख़्वाहिश थी तुम्हें एक चमकते सितारे की
देख मैं झोले में भर के , पूरा आसमान लाया हूं
मैं क्या जानूं , कौन सा फूल पसंद आए तुमको
एक फूल के बदले , मैं पूरा गुलिस्तान लाया हूं
कि पास रहूं मैं तुम्हारे , यूं तुमसे दूर रह कर भी
मैं तोहफ़े में मोहब्बत का ऐसा निशान लाया हूं
इक रोज होगी पूरी , हमारे भी इश्क़ की कहानी
पर - आज लिख के , बस अधूरी दास्तान लाया हूं ।



मैं चाहता तो तुम्हे रोक भी लेता , पर तुम तो बस एक खयाल थी ,
तुम्हे ढूंढ लेता मैं शायद खुदमे , पर तुम तो खुद पर सवाल थी ।
किस तरह देखता चेहरा फिर से तुम्हारा
किस तरह पाता अब सहारा तुम्हारा ,
किस मोड़ पर तुम्हारी राह देखता ,
किस तरह से तुम्हारी आह देखता ।
सोचता तुम्हें तो सोचता कैसे ,
रोकता तुम्हे तो रोकता कैसे ?
मिल रहा था तुम्हारी परछाई से काफी था ,
मिल रहा था हमारी तन्हाई से काफी था ,
अब किस रास्ते मे ढूँढू तुमको बताओ ना ,
याद आती है तुम्हारी जान , वापस आजाओ ना ।
एक बार बस एक बार !
मुझे मुझसे मिलवा दो ,
तुम्हारे बिना आती ही नही ,
मुझे मेरी नींद लौटा दो ,
आओ न मुझे याद आती है तुम्हारी ,
खुशबू तुम्हारे बाद भी आती है तुम्हारी ।
शायद ! शायद ! कुछ किस्सा तुम्हारा मुझमे बाकी है ,
शायद ! शायद ! इक किस्सा तुम्हारा मुझमें बाकी है ।
मुझे अब भी तुमसे मुहब्बत है ,
मुझे अब भी तुम्हारी आदत है ,
अब दुनिया से कोई गिला नही मुझे ,
तुम्हें भी तो मुझसे शिकायत है ।
काश ! काश ! कोई काश हमारे बीच न आता ,
काश कोई काश मुझे रात भर ना सताता !
शायद तब हम हम होते ,
शायद तब कुछ गम कम होते ।
©प्रयास शर्माआशुतोष



जो कुछ हो , मैं न सम्हालूँगा इस मधुर भार को जीवन के
आने दो कितनी आती हैं बाधायें दम - संयम बन के ।
नक्षत्रो , तुम क्या देखोगे - इस ऊषा की लाली क्या है ?
संकल्प भर रहा है उनमें संदेहों की जाली क्या है ?
कौशल यह कोमल कितना है सुषमा दुर्भेद्य बनेगी क्या ?
चेतना इंद्रियों की मेरी मेरी ही हार बनेगी क्या ?
पीता हूँ , हाँ , मैं पीता हूँ - यह स्पर्श , रूप , रस , गंध भरा ,
मधु , लहरों के टकराने से ध्वनि में है क्या गुंजार भरा ।
तारा बनकर यह बिखर रहा क्यों स्वप्नों का उन्माद अरे !
मादकता - माती नींद लिये सोऊँ मन में अवसाद भरे ।
चेतना शिथिल - सी होती है उन अंधकार की लहरों में ,
मनु डूब चले धीरे - धीरे रजनी के पिछले पहरों में ।
उस दूर क्षितिज में सृष्टि बनी स्मृतियों की संचित छाया से ,
इस मन को है विश्राम कहाँ ! चंचल यह अपनी माया से ।



चेहरे पे थी प्यारी सी मुस्कुराहट
मासूमियत से आबाद साज
जब देखा उसे मैं पहली बार
तब हुआ मुझे ये एहसास
फूलों सी खिलती आयी यूँ चलती
खड़ी हुई वो मेरे पास
जब मिला उसे मैं पहली बार
तब हुआ मुझे ये एहसास
होंठो से निकली वो मधुर अल्फाज
कुछ तो बात थी उनमें खास
जब सुना उन्हें मैं पहली बार
तब हुआ मुझे ये एहसास
धड़कनें तेज़ी से बढ़ने लगी
खोने लगे मेरे होशो आवाज
मैंने जब पूछा तो दिल ने कहा
जनाब ! मोहब्बत है ये एहसास


मकान जले तो बीमा ले सकते हैं ,
सपने जले तो क्या किया जाए
आसमान बरसे तो छाता ले सकते हैं ,
आँख बरसे तो क्या किया जाए
शेर दहाड़े तो भाग सकते हैं ।
अहंकार दहाड़े तो क्या किया जाए
काँटा चुभे तो निकाल सकते हैं ।
कोई बात चुभे तो क्या किया जाए
दर्द हो तो गोली  ले सकते हैं ।
वेदना हो तो क्या किया जाये



पिता एक उम्मीद है , एक आस है
परिवार की हिम्मत और विश्वास है ,
बाहर से सख्त अंदर से नर्म है ।
उसके दिल में दफन कई मर्म हैं ।
पिता संघर्ष की आंधियों में हौसलों की दीवार है
परेशानियों से लड़ने को दो धारी तलवार है ,
बचपन में खुश करने वाला खिलौना है
नींद लगे तो पेट पर सुलाने वाला बिछौना है ।
पिता जिम्मेवारियों से लदी गाड़ी का सारथी है
सबको बराबर का हक़ दिलाता यही एक महारथी है
सपनों को पूरा करने में लगने वाली जान है
इसी से तो माँ और बच्चों की पहचान है ।
पिता ज़मीर है पिता जागीर है
जिसके पास ये है वह सबसे अमीर है ,
कहने को सब ऊपर वाला देता है
पर खुदा का ही एक रूप पिता का शरीर है ।



पाने को कुछ नहीं ,
ले जाने को कुछ नहीं
उड़ जाएंगे एक दिन
तस्वीर से रंगों की तरह !
हम वक्त की टहनी पर
बैठे हैं परिंदों की तरह !
खटखटाते रहिए दरवाजा
एक दूसरे के मन का
मुलाकातें ना सही ,
आहटें आती रहनी चाहिए
ना राज़ है ज़िन्दगी
ना नाराज़ है ज़िन्दगी
बस जो है , वो आज है ज़िन्दगी



एक डोली चली एक अर्थी चली
बात दोनों में कुछ इस तरह से चली ,
बोली डोली तुम्हे किसने धोका दिया ,
कहाँ तू चली ?
अर्थी बोली
चार तुझमे लगे , चार मुझमे लगे कंधे
फुल तुझपे सजे , फुल मुझपे सजे ,
फर्क इतना ही है अब सुन ले सखी ,
तू पिया को चली मै प्रभु को चली
मांग तेरी भरी , मांग मेरी भरी ,
चूड़ी तेरी हरी , चूड़ी मेरी हरी ,
फर्क इतना ही है अब सुन ले सखी
तू जहाँ में चली , मै जहाँ से चली
एक सजन तेरा खुश हो जायेगा ,
एक सजन मेरा मुझको रो जायेगा ,
फर्क इतना ही है अब सुन ले सखी ,  ,
तू विदा हो चली
मै अलविदा हो चली




जरूरी नहीं हर रिश्ता प्यार का ही हो
कुछ रिश्ते अपनेपन और एहसास के भी होते हैं ।
जरूरी नहीं हर रिश्ते में जीत या हार हो
कुछ रिश्ते समर्पण के भी होते हैं ।
जरूरी नहीं हर रिश्ते में कुछ पाना या खोना ही हो
कुछ रिश्ते त्याग के भी होते हैं ।
जरुरी नहीं हर रिश्ता पास रहकर ही निभाना हो
कुछ रिश्ते दूर रहकर भी निभाने होते हैं ।
जरूरी सहीं हर रिश्ते का आधार आपस में एक दूसरे से कुछ लेना देना ही हो
कुछ रिश्ते बिना स्वार्थ , बिना लेन देन के भी होते हैं
हर रिश्ते की अपनी खूबसूरती और जज्बात है ।
बस ये जानकर ही उन्हें निभाने होते हैं



थोड़ी खामोशी रखो और रिश्तों को कहने दो
ना बांधों ना बँधो , निश्छल स्वरूप में बस बहने दो !
प्यार है सच्चा , तो भरोशा भी पक्का ही रखो
बढ़ने दो उम्र को , दिल को हमेशा बच्चा ही रखो !
थोड़ी सी नोक झोंक तो रिश्तों में जरुरी है बहुत
प्यार का रंग गहरा और शिकवों का हल्का ही रखो !
जो रूठ जाये कोई , तो मना लो करके प्यार की बातें
रिश्तों में परवा जरुरी है बहुत ,
इस बात का हमेशा एहसास रखो !
प्यार में अक्सर ,
आप से तुम , तुम से तू होना लाज़मी है बहुत
खूबसूरत रहेगा रिश्ता हमेशा
बस एक दूसरे के बिचारों का , दिल से सम्मान रखो !



मैं अपनी औकात में खुश हूँ ।
जैसी भी है जात में खुश हूँ ।
नहीं किसी से कुछ चाहा है ,
मैं तो हर हालात में खुश हूँ ।
खुशियाँ रूठ गईं तो क्या गम
गैरों की बारात में खुश हूँ ।
उन्हें मुबारक उनका सूरज ,
मैं तो अपनी रात में खुश हूँ ।
जब तक हंसी नहीं आती है ।
आंसू की सौगात में खुश हूँ ।
दर्द सहन करना क्या आया ,
अपनों के आघात से खुश हूँ ।
जश्न जीत का खूब मनाओ ,
मैं तो अपनी मात में खुश हूँ ।
इसका मतलब जो भी निकले
मैं तो बस बरसात में खुश हूँ ।
वो दिमाग से बेशक सोचें
मैं तो दिल की बात से खुश हूँ ।



अपने दर्द से सदा के लिए कहां जुदा हो पाते है हम ,
एक दर्द छोड़कर बस दूसरा दर्द अपनाते है हम
रिश्ते निभाने का हुनर कहां सीख पाते हैं हम ,
एक रिश्ता तोड़कर बस दूसरे रिश्ते में ढल जाते हैं हम
मंज़िलें जीवन की कब हासिल कर पाते है हम ,
मजबूरियों के नाम पर बस मंजिले बदलते जाते है हम
अपनों के हिस्से का सच कब जीते हैं हम ,
अपने अधूरे सच को बस जीते जाते है हम
किसी का साथ निभाना तो मानो भूल गए है हम ,
उसकी कुछ गलतियों को बस हर पल गिनवाते है हम



बड़े होकर भाई बहन कितने दूर हो जाते हैं |
इतने व्यस्त हैं सभीं , कि मिलने से मज़बूर हो जाते हैं|
एक दिन भी जिनके बिना नहीं रह सकते थे हम ,
सब ज़िन्दगी मे अपने , मसरूफ हो जाते हैं |
छोटी - छोटी बात बताए बिना हम रह नही पाते थे |
अब बड़े - बड़े मुश्किलो से हम अकेले जूझते जाते हैं ।
ऐसा भी नही की उनकी एहमियत नही हैं कोई ,
पर अपनी तकलीफ़े जाने क्यूँ उनसे छिपाते हैं
रिश्ते नए , ज़िन्दगी से जुड़ते चले जाते हैं ,
और बचपन के ये रिश्ते कहीं दूर हो जाते है
खेल खेल मे रूठना मनाना रोज़ रोज़ की बात थी
अब छोटी सी गलतफैमी दिलो को दूर कर जाती हैं ।
सब अपनी उलझनो मे उलझ कर रह जाते हैं|
कैसे बताए उन्हे हम , वो हमे कितना याँद आते हैं ।
वो जिन्हे एक पल भी हम भूल नही पाते हैं ।



वक़्त के किनारे से लम्हों को उठा रहा था
चुन रहा था लम्हों को जब कोई बेहद याद आ रहा था
याद करते करते उनको आँखे छलक गयी
मोती बन कर गिरे जो आँसु उसमें इक सूरत झलक गयी
लम्हों को थामे हाथ में जब उन्हें जी रहा था
दर्द बह रहा था आँखो से और आँसुओ को पी रहा था
याद आ गया था एक ऐसा लम्हा हसीन
दिलनशीन थी ज़ेहन में और चेहरे पे मुस्कान महीन
चल पड़ा मैं उन लम्हों को समेटें
यादों की गठरी बना कर , तिजोरी में रखूँगा दिल की
कोई तोड़ ना पायें ऐसा ताला लगा कर
अब छू कर निकल जाते है अहसास बेशुमार
ना कोई दर्द होता है ना ही आँसु बहते है बेकार ।



दौड़ने की बात तो दूर अभी तो चलने भी नहीं दिया
फ़िर न जाने क्यूँ अभी से इतना थकाए जा रही है ,
फुर्सत में कभी बताया ही नहीं कि क्या गुनाह है मेरा
बिन बताए ही मुझ पर इतने जुल्म बरसाए जा रही है ,
रखना चाहती है वो मुझे सबसे दूर बस एक तन्हाई में
फ़िर न जाने क्यूँ दिल के इतने हिस्से बनाए जा रही है ,
मानो जैसे गुज़ारनी हैं मुझे इस क़ायनात में सदियां
जो हर एक क़दम पर इतने तजुर्बे सिखाए जा रही है ,
लाकर मुझे खड़ा किया एक अनजाने से मोड़ पर
न जाने क्यूँ अब यूँ सबसे रूबरू कराए जा रही है ,
खुल कर हंसना शब्द तो रखा ही नहीं मेरे शब्दकोश में
एक मुस्कुराहट के पीछे से हर बार ही रुलाए जा रही है ,
मंज़िल भी हुई है रुसवा इरादे भी साथ छोड़ रहे हैं
पर फ़िर भी अभी जीने की आरजू दिलाए जा रही है ।



मदर डे की सुबह , मेरी बेटी ने सुंदर कार्ड थमाया
बोली प्यार से यूं मां , खास आपके लिये बनाया
देख नन्ही कलाकारी , मेरा मन हर्षाया
उसमें उडेला प्यार देख , मेरा मन भर आया
उसी लम्हा , अपनी मां का चेहरा याद आया
मदर डे के बारे ओर जानने को , उनको फोन घुमाया
पूछा मां , क्या कभी आपने भी मदर डे मनाया ?
हंस के बोली मेरी मां , था तब ऐसा ज़माना कहाँ
मदर डे मनाने की किसको फुरसत मिलती थी
एक को पाला , एक को जन्मा , यूं ही जिंदगी चलती थी
मदर डे , चिल्ड्रन डे , आजकल के चोंचले
देखने हो सही मायने प्यार के , तो झांको चिड़ियों के घौंसले
क्या हुआ तन है छोटा , पर बड़े हैं हौंसले
उनका हर दिन लेबर - डे , हर रात मदर - डे होती है
दू - दूर से तिनके लाकर , अपना आशियां संजोती है
दाना - दाना मुंह में डाल , बच्चों का पेट भरती है
फिर ओर भोजन की तलाश में , नई उड़ानें भरती है ।
शाम से पहले घर को लौटे , यूं फर्ज अदा करती है ।
कोई डे मनाना हो , तो छोड़िये बेकार के ताम - झाम
अपना समय और धन लगाओ , किसी नेक काम
मदर डे को ढकिऐ , किसी अधनंगी मां का तन
चिल्ड्रन डे मनाओ , दे के भूखे बच्चों को अन्न
लेबर - डे को मत दुखाओ , किसी गरीब का मन
ऐसे करके आप करेंगे , एक फंथ दो काज़
एक आपका चोंचला हो जायेगा , दूजा बनेगा सुखी समाज



अच्छा है चुप रहना सीख ।
लेकिन सच भी कहना सीख
झूठ दूर तक कब चलता है ।
कड़वा सच भी सहना सीख ।
हवा के संग बहता जाता है ।
अपने पाँव पर रहना सीख ।
दिल पत्थर ही ना बन जाये ।
आँसू बन कर बहना सीख ।
अगर मर्ज़ से रहना है तो ।
किसी के दिल में रहना सीख
झूठी शान में जीवन खोया ।
अब जिल्लत में रहना सीख ।
हार जीत सब बेमानी है ।
गिर - गिर उठते रहना सीख ।



साथ कुछ पल ही सही , निभाने तो आ
दिल लगाने न सही , दुखाने तो आ ।
सुना है दर्द ने तुझसे , राहत माँगी है
हँसाने न सही , रुलाने तो आ !
तुझे मोहब्बत हो गई है , किसी और से मेरे मोहल्ले में
दिल मुझसे न सही , उसी से लगाने तो आ !
मिज़ाज बदल के बातें , मुझसे करती हो क्यों
मुझसे जी भर गया है , ये बताने तो आ !
कब तलक झूठी मोहब्बत को , पनाह देती रहोगी
घर की छोड़ मेरे , अपना बसाने तो आ !
तुझे न मुझसे , न मेरी मोहब्बत से , सुकूं मिलता है
खुशी किसमें है तेरी , ये बताने तो आ !  !



वो मेरी अक्स भी है , मेरी तस्वीर भी है ।
वो मेरी मुर्शिद भी , और मेरी पीर भी है ,
उनके हथेली पे कुछ ऐसी लकीर भी है ।
जिससे ज़ाहिर है वो मेरी तक़दीर भी है ,
हम दोनों हैं तो आसमाँ के आज़ाद परिंदे
और फिर मैं उनका वो मेरी जंजीर भी है ,
सब के अपने फ़लसफ़े है अपने क़ायदे हैं ।
लेकिन वो मेरी ख़्वाब भी है ताबीर भी है ,
बहोत क़ीमती दौलत संजोह लिया है मैंने
मेरी ख़ुशियाँ है , एक हसीन जागीर भी है ,
मेरी सारी कविताओं में जो मौजूद है महक
कुछ तो उनकी ख़ुशबू कुछ तासीर भी है ।



लिख देता हूं अपने जज्बातों को कविता में ,
हर बात बोल के बताऊं जरूरी तो नहीं ।
माना मुझसे भी होती है गलतियां ,
पर तुम्हारी गलतियों पर भी मै ही मनाऊ जरूरी तो नहीं ।
बहुत वक्त हो गया है तुमसे बात किए शायद भूल चुके हो अब मुझे ,
पर मै भी तुम्हे भूल जाऊ जरूरी तो नहीं ।
तुम क्यों नहीं समझते बेइंतहा मोहब्बत है तुमसे ,
पर हर वक्त प्यार जताऊ जरूरी तो नहीं ।
बहुत किया था तुमने भी मोहब्बत हमसे ,
पर हमारी इश्क़ की कहानियां सबको सुनाऊ जरूरी तो नहीं ।
मै जानता हूं अब खुश हो किसी और के साथ ,
पर मै भी तुम्हारी जगह किसी और को लाऊ जरूरी तो नहीं ।






जीकर भी जी न सके ,
हम तो मर न सके ,
ज़िंदगी से हम प्यार कर न सकें ,
चाहा जिसको हमने वो ,
मिला ही नही ,  ,
ज़िंदगी से हमें ये गिला भी नहीं ,
प्यार क्यूं अब एक सज़ा बन गया ,
रह रह कर ये इक सजा बन गया ।

हो खुशी चाहें गम , सब एक ही मौसम ,
हमनें तो दर्द से नाता ये जोड़ लिया ,
ये रिश्ते प्यार के अहसास से बनते हैं ,
लेकिन लोगों ने इन्हे व्यापार समझ लिया ।




कभी गुब्बारे सा फूट गया था जो मेरा दिल
वो अब सुकून पा रहा है
कुछ समय बाद ही सही
पर तुम्हारा फोन आ रहा है
इस खुशी का कैसे जश्न मनाऊं मैं
तुम्हारा नाम लेकर ही सुकून आ रहा है





आसान नहीं है रास्ता
नाम कमाने के लिए |
अभ्यास करना पड़ता है
दर्द मे मुस्कराने के लिए |
यूँ तो हर दर्द छिपाना चाहता हूं मैं
नजरें ही काफी है बताने के लिए |
ये ज़माना समझता नहीं इशारों की बातो को
यहाँ तो फ़रियाद करने के लिए चिल्लाना पड़ता है ।





बाट जोहते हैं दोऊ नैना
काटे से नहीं कटती रैना

पिहू मोरे परदेश री सबा
मोरासंदेश उन्हेंतू कहना



– -  -  -  -  -  -  -  -  -  -  -  -  -  -  -
सबा = हवा





पहले नहाई ओस में फिर आंसुओं में रात
यूं बूंद बूंद उतरी हमारे घरों में रात





ओस की तमन्ना में जैसे बाग़ जलता है
तू न हो तो सीने का दाग़ दाग़ जलता है



चमकती ओस की सूरत गुलों की आरज़ू होना
किसी की सोच में रहना किसी की जुस्तुजू होना





फूल पर ओस है आरिज़ पे नमी हो जैसे
उस के चेहरे पे मिरी आँख धरी हो जैसे



फूल से ढलका हुआ ओस का क़तरा हूं मैं
शाख़ से टूट के गिरता हुआ पत्ता हूं मैं





ओस पड़ी थी रात बहुत और कोहरा था गर्माइश पर
सैली सी ख़ामोशी में आवाज़ सुनी फ़रमाइश पर



आंखों से टपके ओस तो जां में नमी रहे
महके उमीद दर्द की खेती हरी रहे





ओस के भाले रूह के छाले
छाले सा इक दिल सैलानी



फूल रोते हैं सारी रात फहीम
ओस की ये तरी नहीं होती



चमकती ओस की सूरत गुलों की आरज़ू होना
किसी की सोच में रहना किसी की जुस्तुजू होना





फूल पर ओस है आरिज़ पे नमी हो जैसे
उस के चेहरे पे मिरी आँख धरी हो जैसे



फूल से ढलका हुआ ओस का क़तरा हूं मैं
शाख़ से टूट के गिरता हुआ पत्ता हूं मैं





ओस पड़ी थी रात बहुत और कोहरा था गर्माइश पर
सैली सी ख़ामोशी में आवाज़ सुनी फ़रमाइश पर



आंखों से टपके ओस तो जां में नमी रहे
महके उमीद दर्द की खेती हरी रहे





ओस के भाले रूह के छाले
छाले सा इक दिल सैलानी



फूल रोते हैं सारी रात फहीम
ओस की ये तरी नहीं होती



बांसुरिया इक बार बजा दो ,
अंतर्मन की वीणा के , यूं तार हिला दो ।
मंगल गीत गाऊं नित तेरे ,
मन में ऐसी तरंग उठे , उमंग जगा दो ।
तेरे ख्यालों में हरपल खोऊं ,
पर इस नश्वर दुनिया से , बेखबर करा दो ।
अश्रु जल के भीगे मन से ,
जलाभिषेक कराऊं , ऐसी हामी भर दो ।
पलकों को मैं पंख लगा कर ,
नित हवा झुलाऊं , भीनी शीतलता भरदो ।
मन के कर - कमलों को जोड़े ,
सेवक हूं श्रृंगार करूं , सुन्दरता भर दो ।
नमन तेरा दिन रात करूं मैं ,
मन में कान्हा ऐसी , प्यारी ज्योत जलादो ।
बांसुरीया इक बार बजा दो ,
अंतर्मन की वीणा के , यूं तार हिला दो ।





वक़्त का गुलाम है मुखौटा
वक़्त बदलते ही चेहरे बदल जाते है |
पूरे साल जो बने रहते है रावण
दशहरा आते ही राम बन जाते है |





एक असर है जो इस दिल से जाता ही नहीं
तेरी फिक़र है जो किसी का नहीं होने देती









हर वर्ष भाद्रपद मास के
शुक्ल पक्ष के तृतीया को
हर सुहागीन अपने पति
पुत्र की लंबी आयु और
सलामती के लिए ये व्रत
रखतीं हैं ।
शिव पार्वती विवाह हेतु
सखियों ने पार्वती का अपहरण कर
जंगल में छिपा दिया था ।
वही पार्वती जी ने शिव जी का वरण
किया था ।
इसे ही हरितालिक तीज के रूप
में मनाया जाता है ।
घर में सुख समृद्धि के लिए
शिव जी और पार्वती जी
की स्वनिर्मित प्रतिमा स्थापित कर
पूजा अर्चना की जाती है ।
और मनोकामना पूर्ति हेतु
आशीर्वाद प्राप्त किए जातें है ।
ऐसे ही हरितालिक तीज
मनाई जाती है ।
जय हो भगवान शंकर
जय हो माता पार्वती ।




हाय - हाय रे महंगाई ,
तूने कैसी सितम ये ढ़ाई
चारो तरफ तुम्हारी चर्चा ,
बात न कोई दूजा करता
जिसे देखो वही परेशान ,
करता रहता तुम्हारा बखान
कोई अपना सर पीटे ,
कोई आँसू बहाए
कोई कोसता हैं तुझको ,
इस दुनियां मे तू क्यों आए
आने से तेरी बढ़ी लाचारी ,
कर्ज रूपी पनपी बीमारी
बोझ तले मैं कर्ज के डूबा ,
अपनो ने सारे नाते तोड़े
हाय - हाय रे महंगाई ,
तूने कैसी खेल रचाई
सौ टकिए की नौकरी ,
हजारो की खर्चा लाई
त्योहारों क़ा गला दबाया ,
बच्चों क़ा स्कूल छुड़वाया
प्यार भरे जीवन मे ,
तूने ऐसी आग लगाई
महंगाई रे महंगाई ,
तूने कैसी खेल रचाई
बीबी मांगे पाऊडर , लिपिस्टिक ,
खिलौने मांगे बच्चे
देनदार हैं पीछे लगे ,
दाने - दाने को हैं लाले पड़े
भागते - भागते देनदारो से ,
पैरो मे अब छाले पड़े
फिर भी तुमको तरस न आई ,
अब तुम्ही बतला दो हे महंगाई
दुनियाँ तुम से कैसे बचे ,
कैसे करे तुम्हारी विदाई







मेरे हिस्से का आसमान मुझे मिलेगा जरूर ,
देर से ही सही ये गुल चमन में खिलेगा जरूर ।
माना कि ये रात अमावस की है ,
चांद पूनम का इक रोज़ निकलेगा जरूर ।




क्यों करते हो व्यर्थ मुझे ?
कीमत क्या तुम्हें पता नहीं ?
अहंकार नहीं है मेरे अंदर ,
फिर भी मेरा सम्मान नहीं ।

क्या गलती थी मेरी ऐसी ,
जो मैं तुम्हारी मदद के लिए आया ।
प्यासा एक पल रह नहीं सकते ,
फिर भी मुझे गंदा कर डाला ।

घर में पीने के लिए साफ मुझे रखते ,
बाहर तो इज्जत भी नहीं करते ।
देखकर गंदे तालाब , नदियों को
मुंह अपना मोड़ लेते ,
क्या पता नहीं तुम्हें गंदा भी तुम्हीं करते ।

लेकिन , मैं ना हूं तो पल - पल तरसते ,
जरूरत भी है मेरी , पर अहमियत मेरी पता नहीं ।
क्यों करते हो व्यर्थ मुझे ?
कीमत क्या तुम्हें पता नहीं ?




एक नन्ही सी परी
मुझसे रोज यही कह जाती है ।
मेरे आंगन में आकर
मुझे मन का राग सुनाती है ।

सुबह की नई किरण पर
उसके मन में है कई सवाल ,
हर और उलझते बंधनों से
वह थोड़ा विचलित हो जाती है ।
मेरे आंगन में आकर
मुझे मन का राग सुनाती है ।

एक रोज मुझे आकर बोली
क्यों अंधकार है सभी ओर
क्यों मानव मानव का दुश्मन है
क्यों जात पात पर घना शोर
क्यों मुझ नन्ही सी परी को भी
लगता डर आंगन में चारों ओर
छुप मेरी बाहों में फिर वो
सिसक सिसक रो जाती हैं
मेरे आंगन में आकर
मुझे मन का राग सुनाती है ।

मेरे मन का भी यही प्रश्न
मुझको सोने नहीं देता
क्यों आखिर मानवता का चोला
उजियारा होने नहीं देता
क्या नन्ही परियां अपनी उड़ान
खुल कर ना कभी उड़ पाएंगी
इतनी जागरुकता के बाद भी क्या
पैरों से रोंद दी जाएंगी
बस यही सोच मानवता की
उसको झकझोर सी जाती है
मेरे आंगन में आकर
मुझे मन का राग सुनाती है ।

आओ मिलकर हम शपथ यह ले
उसके डर को अब दूर करें
ना होगा कोई अत्याचार
ना होगा कोई दुष्प्रभाव
यदि एक सुखद राष्ट्र बनाना है
डर उसका दूर भगाना है
तब ही होगा जीवन खुशहाल
तभी आजादी का सत्यमान
बस यही पुकार मानवता की
उसको कृतार्थ कर जाती है
मेरे आंगन में आकर
मुझे मन का राग सुनाती है ।

मेरे आंगन में आकर
मुझे मन का राग सुनाती है ।






मैं गया मेले में ,
बैठकर एक ठेले में ।
वहां पर खूब मजा आया ,
बन्दर ने जब ढोल बजाया ।
भालू ने मचाया धमाल ,
बन्दर ने दिखाए कमाल ।
मेले में धूम खूब मची ,
जब बन्दर ने शादी रची ।
जमकर चाट पकोड़ी हमने खाई ,
रौनक मेले की हमारे मन को भायी ।






मेरा हमदर्द नहीं यार तुम तो मेरी जान हो ,
थोड़ा बचपना है तुम में थोड़ी सी नादान हो ,
सही गलत का फैसला ठीक से ले नहीं पाती ,
तजुर्बा के मामले में तुम थोड़ी अनजान हो ।

बात ऐसी करती हो जैसे 100 साल की तुम हो ,
तुम्हारी बातों से सब सोचता है क्या चीज तुम हो ,
दिल साफ है तुम्हारा कोई नहीं जानता तुमको ,
गुस्सा तो आता है लेकिन दिल से मासूम हो ।

बच्चों को पढ़ाती हो लेकिन खुद एक बच्ची हो ,
खुबसूरत हो अप्सरा जैसी थोड़ी उम्र में कच्ची हो ,
झूठ के सहारे चलती हो लेकिन तुम सच्ची हो ,
लोग तुम्हें बहुत कुछ कहते हैं फिर भी अच्छी हो ।

सपने बड़े है तुम्हारे लेकिन तुम बहुत सोती हो ,
किसी के छोटी - छोटी बातों से बहुत रोती हो ,
लेकिन तुम सब कुछ जानकर भी अनजान हो ,
मेरा हमदर्द नहीं यार तुम तो मेरी जान हो ।




जीवन - मरुथल सिञ्चित कौन करेगा ?
पथ भ्रष्टों को लक्षित कौन करेगा ?
जाति - धर्म में बाँटोगे यदि गुरु को
बच्चों को फिर शिक्षित कौन करेगा ?







कहीं चुप्पियां पसरी पड़ी हैं
और जीवन का सुर - संगीत
कहीं बदल गया है बस
एक अंतहीन विलाप में !

एक ही देश में  हैं बंदिशें
अलग - अलग सत्तानुकूल !

आईपीएल उफान पर है
चुनावी रैलियों की खबरें
हैं जिस जगह से वहां
कोरोना कोई खबर नहीं !

पूरे देश भर में मचा है
जबकि हाहाकार हर तरफ !

एक फकीर अभी भी
विजयोन्माद के ठहाके से
दबा देना चाहता है हर एक
उस आवाज को , जो उसके
यशगान् - जयगान् का न हो

तैत्तीस कोटि देवताओं के देश में
इन दिनों असुरों का हो राज जैसे !







एक थी न्यारी राजकुमारी , राजा और रानी की दुलारी
सबकी आँखों का तारा थी , नाजों नखरों की पाली थी
बड़ी बड़ी आँखों वाली थी , प्यारी सी और नटखट सी
बेहद सुन्दर और भोली थी , बहुत विदूषी ज्ञानवान थी

बचपन बस जाने वाला था , यौवन द्वारे आन खड़ा था
अपने रूप गुणों से उसने सबके मन को जीत रखा था
एक रोज़ सखियों के संग , उपवन में हँस बोल रही थी
सुंदर सुगठित एक युवक भी वहाँ अचानक आया था

निकट देश का राजपुत्र था , किसी प्रयोजन आया था
रूपवती कन्या को सहसा नजर में भरकर देखा था
प्रेम के आकर्षण ने तरुण को सम्मोहन में जकड़ा था
तत्क्षण अपना हृदय गंवाकर अपने देश को लौटा था

दूत के हाथों कन्या हेतु परिणय का संदेशा भेजा था
बुद्धिमती उस कन्या ने तब एक अनोखी शर्त रखी थी
"राजयुवक से मुझको अपने मन के प्रश्न को कहना है
समुचित उत्तर पाकर ही मैं परिणय बंधन स्वीकारूँगी"

उस राजकुँवर को राजा ने सम्मान सहित बुलवाया था
प्रेमपाश में बँधा नवयुवक युवती के देश में आया था
समारोह आयोजित कर राजा , हर्षित हो मुस्काया था
कन्या और नवयुवक को उसने सभा मध्य बैठाया था

कन्या बोली युवक को , "मेरे मन में केवल यही सवाल ,
क्या अच्छा लगता है बोलो , क्यों चाहत है मुझसे बोलो
रूप से , गुण से , संस्कार से या फिर मेरे राजवंश से
क्यों है इतनी आसक्ति , किस कारण से है इतना प्यार"

सधे हुए आकर्षक स्वर में , नौजवान कुछ ऐसे बोला
जैसे हो कोई देव की वाणी , जैसे कोई वीणा की लहरी
"भौतिक यह संसार है कन्या , मैं भी अछूता नहीं यहाँ
मनमोहक है रूप सुनहरा , सुन्दरता की देवी हो तुम

गुण विहीन पर रूप न भाता , यही तो इसका भेद है
जन्मों के संस्कार के कारण हैं ये उत्तम लक्षण , कन्या
वंश और परिवार के कारण , सुंदर शिक्षा , ज्ञान व विद्या
पर इन सब बातों का कारण एक वही है जो है आत्मा

आत्मा के कर्म फलों से , उत्तम तुमको जन्म मिला है
अंतःकरण के कर्मों से , धरती पर तुमको स्वर्ग मिला है
रूप , संस्कार , गुण और वंश सब कर्मों की खातिर हैं
वही चेतना , शुद्ध आत्मा , कारण मेरे प्यार का , कन्या"

युवक का उत्तर सुनकर कन्या सुधि अपनी खो बैठी थी
पलभर में नवयुवक को उसने सौंप दिया मन मंदिर था
राजकुँवर को राजा ने झटपट , अपने हृदय लगाया था
ढोल नगाड़े खूब बज उठे , कन्या ने वरमाला डाला था





ढूंढा था अपने आपको बड़ी मुश्किलात से ,
मैं न मिला मगर मेरी तस्वीर मिल गयी ।




आसमान की खाक छान कर
परिंदे लौट आते हैं जमीं पर ,

ज़रासे पर निकले कि बशर के
पांव नहीं टिकते हैं जमीं पर !








आसान नहीं है रास्ता
नाम कमाने के लिए |
अभ्यास करना पड़ता है
दर्द मे मुस्कराने के लिए |
यूँ तो हर ज़ख्म छुपाना चाहता हूं मैं
नजरें ही काफी है बताने के लिए |
ज़माना समझता नहीं इशारों को
यहाँ फ़रियाद करने के लिए भी चिल्लाना पड़ता है






वही सच्चा भाई है -

बहन पर अपने लाड़ प्यार जताने की ,
कैसी अनोखी रिवाज़ निभाई है ।
खुद की बहन की तो कद्र करता हर कोई है ,
जो दूसरों की बहनो की भी कद्र करे , वही सच्चा भाई है ।





दर्द को इतना बुरा ना मानो ।
दर्द को तुम हर पल संभालो ।
यह दर्द ही असली हमदर्द बताता है ।
कौन दोस्त है कौन दूर है ।
इसका आयना हमें दिखता है ।
खुशियों के पलों में हर कोई
हमदर्द बन जाता है ।
पर गम की घड़ियों में
हर अपना दूर हो जाता है ।
कोई नही पूछता है ।
सारा जहां सिर्फ़ नोचता है ।
ये दर्द ही है , मेरे दोस्त जो
असली हमदर्द बताता है ।
लोगों की पहचान कराता है ।
कौन है अपना कौन है
बस सपना ।
यह हर पल हमें बताता है ।
जीवन का आईना दिखाता है ।





आज तारापथ में बलाहक ने ,
अपनी भयप्रद रूप दिखाई ।
छाया तिमिर इस जगत में ,
भयंकर धमा - चौकड़ी मचाई ।

पर्जन्य के अतिशय गर्जन से ,
वक्षस्थल का स्पंदन ढील पड़ा ।
धरती अम्बर भी कंपित हुई ,
वातावरण भी संताप में पड़ा ।

इस तोयधर के क्रंदन में ,
सावन की बरखा अाई ।
देख बियाधि जन वन पवन की ,
वर्षा की बूंदे स्त्रावित कराई ।

सतरंगी हुई दशा प्रकृति की ,
छाया चहुंओर हरियाली ।
चिड़िया चहकी , पुष्प खिला ,
बागों में लोगों ने झूला डाली ।

किसान लगे शालि रोपन में ,
आशा की सुंदर रूप सजाए ।
दादुर , सारंग लगे नाच दिखाने ,
बोले जीवन का शुभकर दिन आए ।

दुल्हन सी वसुंधरा सजी ,
पहनी सुंदर हरितिमा परिधान ।
मधुर कलस्वर करने कोयल अाई
गाने लगी मधुर - मधुर गान ।

चातक भी अब खिल उठा ,
विरह अग्नि विभूत हुई ।
सावन की पहली बूंद मिलते ही ,
प्रियतम से मिलन तृप्त हुई ।




प्रिय ! तुम यदि मेरे होते !
नभ के वो स्वच्छंद सितारे ,
निज काया पर चमक सवारे
मैं समेटती बाहों में ,
वो मेरा श्रृंगार संजोते
सावन के वो पहले बादल ,
मुझे देख बनते चंचल
पहली ही रिमझिम बारिश में ,
कोमल यौवन को धोते ।
प्रिय ! तुम यदि मेरे होते !  !





अभी तक जो मेरी ग़ज़ल की लाइनों में थी ,
शायरी गवाह है वह अभी तक मेरी हुई ही नहीं ।
फिर भी तुम कहती हो लिखो मुझ पर गजल ,
बता यार कहीं मुझे भुलाने का इरादा तो नहीं ।

मेरे नाम से तो बदनाम हुई तू पहले से कहती है ,
फिर क्यों खुद पर ग़ज़ल बनवाना चाहती है ,
यार शायद तुझे बदनामी का डर नहीं हो ,
मगर मुझे तो हर वक्त तेरी फिकर सताती है ।

आजकल मेरे नजदीक आने से डरती है तू
और कभी मेरे दूर जाने से भी डरती है तू ,
मेरे दिल में रहेगी और मुझे दूर रहने कहेगी ,
मुझे बता यार हरबार ऐसा क्यों करती है तू ।

लोग प्यार की नैया में चढ़ने से डरते हैं ,
दरिया की थोड़ी पानी में जाने से डरते हैं ।
अब तुम्हें डरने की बात क्या है जान ,
हम दोनो तो सात समुंदर पार कर चुके हैं ।

तुम तो प्यार की समंदर में गोते लगाती हो ,
फिर छोटे से लहरों से क्यों तुझे डर लगता है ,
लहरें किनारों में आकर समंदर में समा जाती है
और तू हर लहरों तैरकर में खूब मजा लेती है ।

तू खाना खाती है तो भूख मेरा मिटता है ,
तू पानी पीती है तो प्यास मेरा मिटता है ।
मैं तो वाकिफ हूं पर तुझे पता नहीं यार ,
चोट तुझे लगती है तो दर्द मुझे होता है ।

अरे तू जान है मेरी जिस से हर रिश्ता है मेरा ,
कोई कुछ भी कर ले न टूटेगी यह रिश्ता हमारा ।
फिर क्यों मुझसे दूर जाने की कोशिश करती हो ,
तुम तो जानती हो दो जिस्म एक जान है हमारा ।



थक जाओगे गिन गिन के सर इतने हैं
लोग तुम्हारे क़द से बढ़ कर इतने हैं

अश्कों ने भी साथ हमारा छोड़ दिया
ज़ख्म हमारे दिल के अंदर इतने हैं

फ़ुरसत के लम्हात मयस्सर हों कैसे
कमरे में यादों के मंज़र इतने हैं

जाने कितनी नस्लें ठोकर खाएंगी
हम लोगों की राह में पत्थर इतने हैं

हमने ख़ुद ही सच्चाई तस्लीम न की
आईने तो घर के अंदर इतने हैं

जाने कितने चहरे पीले पड़ जाएं
राज़ हमारे दिल के अंदर इतने हैं






ए जिस्म ने भी दिया जख्म ना जाने कितने दफा ,
ए मेरे तकदीर तु ना हो हमसे खफा ,
आनधेरे में पारछाई भी छोड़ दिया आपना साथ ,
ए बारिश तु तो बरस , ओर भीगो दे मेरा हाथ ।

ना जाने कितनो ने डसा , ओर पिलाया जहर ,
उचाई से आब डर रहा है , ए मेरे जख्मी पैर ,
पूछ ता हुआ पहुंच गये थे उस , अजीब जगंल में ,
पर वक्त भी छीन लिया , जो बंधे थे मेरे धागे से ।

मैदान में आज खिला है फुलो की चमक
कोने में खरा हुआ है एक सफेद बतक
आज दुनिया है किसि दुसरे में मगन ,
और ओ , आसु से धो रहा है आपने पुरे बदन ।

आइसा कोई रिश्ता नहीं , जो टुट नहीं सकता ।
दुनिया में आज कोई नहीं , जो पाना नहीं चाहता ।
ए तकदीर नहीं हकीकत है , सुन लो ए जानने वालों ।
मौत तो आएगा , लेकिन उससे पहले जीना तो सिखलो ।







त्योहारों का शुभारंभ हुआ श्रावण मास से
खुशियों का मौसम लाया साथ में
घिर आयी काली घटा मतवारी रे
सबका मन खुशियाँ से हुआ सराबोर रे
पेड़ की डाल पर बाँध झूला सब झूलते रे
सहेलियों , हमजोलियों के संग मस्ती रे
सावन का सिंधारा मतलब
हरियाली तीज पर झूलों में पींगे मारना ,
नूतन वस्त्र धारण कर हाथ पैरों में
मेहंदी की लालिमा छा जाना
पीहर और ससुराल से सिंधारा का नेग मिलना
लेकर आयी संदेशा पीहर की हरी चूड़ियाँ
पहन नए कपड़े अपनों संग खनखनाउंगी चूड़ियाँ
ननद भावज हमउम्र मिल झूले झूलती
नए कपड़ों में इतराती मटकती गाती
नाना प्रकार के व्यंजनों का चटखारे लेती
सब कितना अच्छा लगता है
मन में नये उत्साह का संचार होता है
तन मन खुशियों से झूम उठता है
पर कोरोना की विषम परिस्थिति
साथ में नौकरी और समयाभाव के कारण
अपने त्यौहारों से मुख मोड़ना सही नहीं है
त्योहार मन में खुशियाँ , उमंग भरते हैं
रोजमर्रा की उबाऊ जिंदगी में रंग भरते हैं
इसलिए खुशियों के संग त्यौहार मनाओ
झूमो , नाचो जीवन में खुशियाँ लाओ









जीने की एक चाह हो तुम ,
खुशियों की एक राह हो तुम ,
सांसो की एक डोर हो तुम ,
प्यार भरी एक भोर हो तुम ,
मीठा सा एक गीत हो तुम ,
मेरे मन की प्रीत हो तुम ।







दूसरे का अधिकार लेकर कभी खुश नहीं रह पाओगे
एक दिन अपने ही जाल में
मकड़ी सी उलझकर रह जाओगे
कब तक दूसरों को लहू की आंसू रुलवाओगे
इन आंसूओं में तुम भी बह जाओगे
किसी की तड़प , से तुम्हारा नहीं है बासता
जहां से फायदा हो बस उसी से तेरा राब्ता
कब तक चलोगे नफा - नुकसान को तौलकर
कभी तो खुद भी गिरोगे , दूसरों के खड्ड खोदकर
कब - तक छाया रहता , धुआँ तेरी झूठ का
सत्य बाहर आएगा ही , हर धुंध को चीरकर





मत काटो सुंदर वन - कानन ,
मत उजाड़ो ये बाग - उपवन ।

हरे - भरे ये वृक्ष न रहेंगे ,
धरा सकल बंजर कर देंगे ।

तो स्वच्छ हवा क्या पाएंगे ,
ऊंची इमारतों में सांस भला ले पाएंगे ।

बड़े - बड़े यह मॉल बनाकर ,
कारखानों - मिलों से क्या पाएंगे ।

धन संपत्ति का क्या करेंगे ,
जब चंद सांसें ही न बचा पाएंगे ।

हमें स्वस्थ सांसों का संकल्प लेकर ,
पर्यावरण को बचाना होगा ।

वृक्षारोपण का दायित्व निभा कर
सकल धरा को हरा भरा करना होगा





एक दिन यूँ ही टहलते शाम को ,
मैं गुजर रही थी एक बस्ती से
शाम का धुंधलका गहराने लगा था
और दिन का शोर अब कुछ थम चुका था
तभी एक करुण क्रन्दन सुनाई पड़ा
वह कोई नारी का स्वर था
दर्द में डूबा हुआ और आह में भीगा हुआ सा
मेरे कदम मुड़ गए उस ओर ही अनायास ,
जिधर से आ रही थी वह करुण आवाज
पास पहुँच कर देखा , एकत्र थी कुछ भीड़
वहीं एक शव के पास बैठी थी एक नारी ,
जिसकी आवाज करती थी हृदय विदीर्ण
उसकी सूरत मुझे कुछ जानी - पहचानी सी लगी थी
हाँ , याद आया कल वह गली में भीख माँगती मिली थी
मन को बेध गई उसकी वह करुण पुकार
वह थी नितांत बेबस , निरीह और लाचार
कल माँग रही थी वह एक रोटी का टुकड़ा , अपने बेटे के लिए
पर उसे देख कर सबने किवाड़ बंद कर लिए
दुःखी मन व अश्रुपूरित नयन से
देखती वह एकटक एक झूठी आश से
शायद एक वक्त की रोटी मिल जाये किसी के हाथ से
हूँ देखकर नफरत से मुँह फेर लिया सबने
और दुत्कार कर बाहर किया घर से
कोई दे तो न सका उसे रोटी का एक टुकड़ा
पर गौर से देखा भी नहीं उसका मुखड़ा
आँखों में छुपी मूक वेदना समझ न सका कोई
उसके दिल की पीड़ा देख न सका कोई
मैंने पर्स खोलकर बढ़ा दिया उसकी ओर एक दो का नोट
जिसे देखकर कुछ कँपकँपाए थे उसके होंठ ,
शायद दुआ के लिए
कुछ देर निःसहाय खड़ी रही वह दीवार की ओट में
आँसुओ को पोछती आँचल के छोर से
फिर चली गई सजल नयन , बोझिल क़दम से
पर हाय री विडम्बना
मनुष्य की प्रकृति भी कितनी अजब है
दे रहे वे लोग आज पैसे कफन के वास्ते
जो दे नहीं सकते थे कल दो रुपये भी
एक वक़्त की रोटी के लिए
जो मिटा सकती थी उसकी भूख
और देकर एक नया जीवन उसे
मिटा सकती थी वेदना उस माँ की
सूनी हो चुकी थी गोद जिसकी मातृत्व से
शायद इनमें से कुछ लोग कन्धा लगाने वाले भी होंगे
उसके बेटे की अर्थी को
शमशान तक पहुँचाने वाले भी होंगे
पर किसे है खबर की जो उठा रहे हैं
उसके बेटे के अंतिम संस्कार का बीड़ा
उन्होंने ही पहुँचाई है उसे यह मर्मान्तक पीड़ा
सोचकर मन वितृष्णा से भर उठा
और दिल पर एक बड़ा धक्का लगा
लाख रोकने पर भी डबडबा आई नजर
मैं बोझिल कदम से लौट आयी घर
किन्तु उस दिन सो न पाई थी मैं सारी रात भर
लाख कोशिश की पर भूल न पाई उसका चेहरा
आज भी दिल पर जैसे दस्तक दे रहा है उसका चेहरा







चोट देने की हमारी फितरत ही नहीं ,
तभी तो हर रिश्ते में चोट खाई है
ढूंढ चुके हैं अब तो मरहम उनके ,
यही कड़वे अनुभवों की कमाई है ।








लेकर इरादे फौलादी वो आज अभी तक बाकी है ।
शेरों से चौड़े माथे पर वो नाज़ अभी तक बाकी है ।

है गर्व की बुनियाद क्या , पलभर भी सँभल न पायेगा ।
बाज़ीगर के बाज़ी जीतने का अन्दाज़ अभी तक बाकी है







लब्जों को पिरो दो तो अल्फ़ाज़ बन जाते हैं ।
सपनो को संजो लो तो अहसास बन जाते हैं ।
किताबों में छुपा दो तो इतिहास बन जाते हैं ।
सीने से लगा लो तो जज़्बात बन जाते हैं ।









सच्चा प्रेम स्वतंत्रता देता है , अधिकार का दावा नहीं करता



अधूरे रह गए प्यार के क़िस्से तमाम !
कट रहे थे उम्र के यूं भी हिस्से तमाम !  !





ये जीवन चक्र हैं या
ये कह लो कि
वक्त की चाल हैं
सब कुछ गतिमान हैं
चलता ही रहेगा
कुछ भी हमेशा एक सा
कभी नहीं रहता
वो तो बदलता ही रहेगा ।







हम हैं क्या ये हमको पता नहीं लेकिन
बाजुओं में जमाने का भार रखते हैं
जीते हैं औरों के लिये कुछ ऐसे ,
वो मसीहा समझते हैं
और हम इसको प्यार कहते हैं







दोष तुम्हारा नही ,
दोष वक़्त का हैं
सच बात भी चुभ जाती , किसी को ,
दोष तुम्हारा नही ,
दोष सच्ची बातो का है
फ़टे - जूतों में भी जंचते मुंशी प्रेमचंद
दोष जूतों का नही ,
दोष आँखों का हैं ।
लिखा नही खून में , दलित , ब्राह्मण
दोष खून का नही ,
दोष तंत्र का हैं ।
पैसों के लिए मार रहे मानवता को ,
दोष तुम्हारा नही ,
दोष पैसों का है ।
जरूरतमंद तक नही पहुँचती योजना ,
दोष योजना का नही ,
दोष भ्रष्टाचार का है ।
रुक जाता सारा विकास है
जब आता निज स्वार्थ है
दोष स्वार्थ का नही ,
दोष संस्कार का हैं ।







चलो भूल जाते हैं

चलो तुम्हें भूल ही जाते हैं
अब आगे कुछ रास्ते नए बनाते है ।

दिल की तस्वीरे मिटाने में वक़्त लगेगा
खुदा से कुछ मोहलत मांग लाते हैं ।

उन कसमो उन वादों की फ़िकर हो शायद
तुम रहने दो हुम खुद ही तोड़ जाते है ।

कोई पूछे तो बस हँस के कहना
जिंदगी में ऐसे बहुत से मोड़ आते हैं ।

याद आये तो बेहतर न आये तो बेहतर
तुम्हारी वो पहली निशानी लौटाए जाते हैं ।

चलो तुम्हे भूल ही जाते हैं
अब आगे कुछ नए रास्ते बनाते है ।









किसी दिन
मेरी देह की मिट्टी ,
मुझमें बहता पानी और हवा ,
मेरी अग्नि
और मेरा सारा आकाश
पहुंच जाएगा अपने स्रोत तक
मेरी आंचल की गांठ में होगा
इक तुम्हारा नाम
थोड़े से तुम्हारे शब्द
और मेरी आत्मा उन्मुख होगी
ईश्वर की भाषा की ओर

ईश्वर की भाषा
जो प्रेम की भाषा है
जो हवन /पूजन /याचना
नहीं
हृदय की कंपित ध्वनि को
समझता है
मै और ईश्वर साझा करेंगे वक्त
आपस में बांटते हुए
वो अधूरा कश





आओ - आओ
आओ - आओ ,
जैसे बीज के ,
मनोहर शीश पर ,
रंग - रूप का साज लगाये ,

घन - आये
हंस मंजर का थाल लगाऐ ,
और प्रस्तर खंड तन ,
क्रांति - शिखर तन बन जाये ,

तब मेरा मन ,
तुम्हें प्राप्त कर ,
जो स्वयं तुम्हारी चाह का ,
भव सागर बन जाये ,

जिसके तबस्सुम के साहिल पर ,
शंख - शीप वसुधा के मणिधर ,
आयेंगें - खेलेगैं मनोहर ,
और बसेंगैं अलोकिक दिव्य - घर







बिजली आसमान में
कुछ यूं गड़गड़ती है|
सरसरी हवाओं की ,
आवाज लेके आती है|
बिजली आसमान में
कुछ यूं ||

क्या कोई पैगाम है
खुदा का ,
इन्सानियत के लिए
या रहमत है खुदा की
जो बारिश बन के
बरस जाती है|
बिजली आसमान में
कुछ यूं ||

कभी ये लाए भीनी
खुशबू का झोंका ,
तो कभी ये कहीं
अपना कहर ढाती है ।
बिजली आसमान में
कुछ यूं||

कभी ये बरसे अपने
मौसम में ही ,
तो कभी ये
बेमौसम ही
बरस जाती है ।
बिजली आसमान में
कुछ यूं ।

भले सर्दी जुखाम दे जाती है ,
पर बारिश की बूंदें
मन को बड़ा भाती है
बिजली आसमान में
कुछ यूं||

नाच उठता है
बागों में , मोर भी
जैसे उसे कोई
जाम दे जाती है
बिजलीआसमान में
कुछ यूं

सावन की घटा बनकर
धरती को महकाती है
बिजली आसमान में
कुछ यूं||












मिटा के हस्ती मेरी तुम जी लोगे क्या
करके वीरान मेरे जहान को तुम रह लोगे क्या
कुर्बान हूं , कुर्बान थी , ओर कुर्बान रहूंगी
मेरी शख्सियत का तुम इम्तहान लोगे क्या

देखो वक़्त के पासे भी पलटते जरूर है
अंधियारों के बाद उजाले होते जरूर है
मुझे सता कर तुम चैन से वक़्त अपना बिता लोगे क्या

वक़्त है संभल जाओ
वक़्त है पेड़ लगाओ
प्रकृति के प्रलय से
तुम खुद को संभाल लोगे क्या

मैं धरती आह्वान मेरा है
हरकतें सुधार परेशान जग सारा है

अमन चमन होगा
वक़्त तेरा है
संभला ना तो
पतन भी तेरा है
मैं धरती यह आह्वान मेरा है

काट के तूने पेड़ों को बस्ती अपनी बसाई है
उन्हीं पेड़ों की पंखुड़ियां घर में तूने सजाई है

अपनी रोब व जिद अपनी चलाई है
देखो आज इन्हीं पेड़ों की हवा तुझे तरसाई है

में धरती यह आह्वान मेरा है
पेड़ों से ही इस जग का बसेरा है

जग तेरा जन्नत सा होगा
जब
पेड़ एक कटे तो दो लगेगा

खुशहाल होगा यह जग संसार तेरा
संभल जाओगे जब सुन आह्वान मेरा

पेड़ लगाओ
जीवन बचाओ





मेरे जीवन का अविचल कोना
माँ तेरे आंचल में सोना

दूर कहां तू रहती है मां
तू सदा मेरे मस्तक पर है ना
सर्यकिरण सी प्रखर प्रकाशित
तेरी ममता का अहसास सलोना

मेरे जीवन का अविचल कोना
माँ तेरे आंचल में सोना

तेरे हाथों के छुए अन्न का
मेरे लिए अमृत सा होना
प्रथम पहर से शयन काल तक
सारी आस तुझी से होना

मेरे जीवन का अविचल कोना
माँ तेरे आंचल में सोना

तेरी साड़ी को लपेट कर
तेरे जैसे गुस्सा करना
तेरे पदचिन्हों पर चलके
मेरा मुझको धन्य समझना

मेरे जीवन का अविचल कोना
माँ तेरे आंचल में सोना
जोर से हंसना तू जब डांटे
तेरी मार पर भी ना रोना
तेरी पापा वाली धमकी से
डर सहम कर कोना पकड़ना

मेरे जीवन का अविचल कोना
माँ तेरे आंचल में सोना

गर्मी हो तो मां के पास
तेरा रात भर बेना चलाना
सर्दी से जब थर थर कांपे
गरम रजैया में ढक लेना

मेरे जीवन का अविचल कोना
माँ तेरे आंचल में सोना

घर से जब निकलूं बाहर
तेरा जेब में पैसे रखना
अब याद बहुत आता है मम्मी
हलवाईया और वो समोसे का दोना

मेरे जीवन का अविचल कोना
माँ तेरे आंचल में सोना

सिंचित हो मेरी ये श्रृष्टि सदा
आशीष तेरा कभी कम हो ना
मेरे जीवन का अविचल कोना
माँ तेरे आंचल में सोना







तुम्हारे जाने से कहां कुछ बदला है ,
बस एक सन्नाटा है जो अब मेरे साथ रहता है ।

पड़ोसी अभी भी वैसे ही शोर करते हैं ,
फेरी वाला अब बंद दरवाजा ताकता है ।

पुराना फूलदान कुछ बदरंग पड़ चला है ,
पर कभी कभी हवाओं में महक पड़ता है ।

बगीचे की घास बिन तुम्हारे सूख चली है ,
पुरानी पीतल की टोटी से पानी आज भी टपकता है ।

बच्चों की कई गेंदें अपने आंगन में पड़ी हैं ,
सब दूर से देखते हैं पर अब कोई नही मांगता है ।

याद है पतंग जो अपने छज्जे में आ फंसी थी ,
आज भी इंतजार में है की कौन कब मुझे उतारता है ।

सब कुछ पहले जैसा ही रखा है मैने घर में ,
बस एक वक्त है जो हर वक्त बदलता रहता है ।

अहसास तो है कि तुम शायद वापस ना आओ ,
फिर भी इंतजार है उम्मीद छोड़ने में डर लगता है ।









क्या तुमसे भी परहेज करूं ,

तुमको भी तो कुछ रंग चाहिए होंगे जिंदगी में ,
इजाजत हो अगर तो मैं ही रंगरेज रहूं ।

आंधियों को तुम्हारी जुल्फ छूने की मनाही है ,
अगर तुम चाहो तो मैं बहती हवा तेज करूं ।

पुरानी शराब से भी गहरा नशा है तुममें ,
मैखाने नही जाता क्या तुमसे भी परहेज करूं ।

चाहो तो तुम्हे छू लूं और पूरी उम्र गुजार दूं ,
चाहो तो तुम्हे न देखूं और हर पल कई बार मरूं ।

सुना है कत्ल करना सीख लिया है तुमने ,
कभी गुजरो इधर तो मैं नश्तर की धार तेज करूं ।

सुनो कल रात फिर होगी तुम्हारी बात फिर होगी ,
कोई उंगली ना उठे तुमपर चलो मैं ही गुनहगार रहूं

मेरे अपने शहर में अब मेरा मन ही नहीं लगता ,
सब तो छोड़ आया हूं क्या तुमसे भी परहेज करूं ।











चलो पर्दा गिराते हैं

हमारे बीच की खाई बड़ी मुद्दत से है यूं ही ,
खुदा के वास्ते चलो आओ इस गहरा बनाते हैं ।

वो कुर्सी जिसके चौगिर्दा कभी मिल बैठते थे सब ,
ठिठुरती पूस की एक रात में चलो उसको जलाते हैं ।

जो चादर आज तक पैरों बराबर हो नहीं पाया ,
चलो इन आंधियों में आज हम उसको उड़ाते हैं ।

धुंधली पड़ चली है रोशनी उन बूढ़ी आंखो की ,
थोड़ी धूल ले आओ चलो फिर झोंक आते हैं ।

शतरंज की बाजी का वो मायूस प्यादा है ,
कहीं राजा ना बन जाए चलो पहरा लगाते हैं ।

दोनों हाथ में इज्जत समेटे पर्दे में खड़ा वो है ,
नुमाइश देख लो सारों चलो पर्दा गिराते हैं ।

मयस्सर अब नहीं होता वो प्याला तेरे हाथों का ,
यही एक प्यास है बाकी इसे भी मार आते हैं ।

वो जो गाहे बगाहे चींटियां कुछ मार आते थे ,
लेकर हाथ में खंजर वो अब हमको डराते हैं ।

बड़े खाली हैं अंदर से ये शीशों के मकां वाले ,
निगाहें फेर लो इन्हें इनके हाल पे छोड़ आते है ।

बड़ा अरसा हुआ शेखर , दबी एक चीख दिल में है ,
कहीं इसे सुन ना ले कोई चलो दफना के आते हैं ।

यहां पानी अगर बरसा बुझेगी प्यास लाखों की ,
खुदा के वास्ते आओ चलो बादल उड़ाते हैं ।

वो नोटों से भरी गड्डी सुना भारी है कीमत में ,
चलो बाजार से कुछ कौड़ियां खरीद लाते हैं ।

बेपर्दा किस्मत कर देगी उन्हें पर्दे में रहने दो ,
तुम भी जिद छोड़ो कि चलो पर्दा गिराते हैं ।

अल्फाजों के तिकड़म जिन पे तुम खूब दाद देते हो ,
जरा सोचो ये आंसुओं के कितने कतरे सोंख जाते हैं ।








कट तन जाये
कट मन जाये
कट कर जाये
दोनों कर जाये
जाये तो जाये
चाहे सर जाये
पर बच अमन जाये
और बच वतन जाये
ऐसा कुछ कर जायें
कि हो हम अमर जायें ।





उसने मोहब्बत का वादा कर
प्यार के नाम पर बेवकूफ बनाया है ,
जो करती थी हमेशा तारे मांगने की बातें
उसने खुद अपना चांद गवाया है ,

हम ये सोच कर खुश थे कि
चलो मन्नतों के बाद मिला तो सही
लेकिन उसने बड़ी आसानी से कह दिया
तुम्हारी जगह अब इस दिल में कोई और आया है ,

तुम तो सो जाती हो रातों में लिपट कर रकीब के साथ
लेकिन मेरे दिल और दिमाग में
तू कुछ इस तरह है कि ,
आज फिर से तू मेरे सपने में आया है ।





ग़म भुला सके ये वो शय नहीं है
बशर तेरे काम की ये मय नहीं है








मेरी खामोशियों को रजा मेरी मान क्यों बैठे
मै तो हरकत में था और तुम मेरा ताबूत लाए हो

दिया अल्लाह ने जज्बा कि हम तो सिर कटा बैठे
और मेरे नासूर पर मलहम तुम लगाना भूल आए हो

उसी चौसर की बाजी में जहां हम सब लूटा बैठे
वहीं से जीत कर ही तुम जमींदार आए हो

चले जाना मुझे उम्मीद तुमसे ना थी ना आगे है
मेरे जलते हुए घर पे तुम मशालें फेंक आए हो

चिराग बुझ चुके जिनको था बुझना मैं ही बाकी हूं
किस तूफान से डर कर मेरे लिए तुम ओट लाए हो

मौत को टाला है मैंने फिरौतियां देकर
मेरे जीने की तुम क्या ख़ाक उम्मीद लाए हो

वो पीपल आज भी इस उम्मीद में पत्ते गिरता है
बिना आहट ना गुजरो तुम जो दबे पांव आए हो

नहर पगली रास्ते अब अक्सर बदलती है
कभी तो ढूंढ लो वो सब जो पीछे छोड़ आए हो

पुराना मील का पत्थर वहीं अब भी जड़ा सा है
जहां जाते समय कदमों के निशां तुम छोड़ आए हो

मुझे तो इल्म भी ना था शहर में मैं अकेला हूं
जिसे जाते हुए तुम बीच महफ़िल बेच आए हो








कर्म सदा अच्छे करते रहिए
फल की इच्छा न कीजिए
किस्मत की लकीरों नकोशिए ।

हार - जीत की न सोचिए
राह के कांटों से न घबराइए
खुद का सहारा आप बनिए ।

ज़िंदगी की परीक्षा तुम दीजिए
धैर्य का हुनर जरा सीखिए
सफलता का स्वाद फिर चखिए ।

मानुष तन पर शुक्रिया कीजिए
इंसान बन इंसानियत को निभाइए
रोते हुए को मुस्कान दीजिए ।

मरने से पहले नाम कीजिए
गठरी कर्म की बांध लीजिए
स्मरण प्रभु का सदा कीजिए ।

दिलों में छाप गहरी छोड़िए
आह किसी का न लीजिए
ज़िंदगी का ये फलसफा सीखिए ।








अचानक खिड़की खुल जाएगी
और मां बुलाएगी
आने का समय हो गया है ,
दीवार हट जाएगी
मैं गंदे जूते समेत
स्वर्ग में प्रवेश करूंगा
और बेरूखी से सवालों के जवाब दूंगा

मैं ठीक हूं , मुझे छोड़ दो
अकेला ! सिर को हाथों में पकड़े मैं
बस बैठा रहता हूं ।
मैं उन्हें कैसे बता सकता हूं
उस लंबे और उलझे
रास्तों के बारे में

यहां स्वर्ग में माताएं
बुनती हैं हरे स्कार्फ

मक्खियां भिनभिनाती हैं ।
पिता ऊंघते हैं स्टोव के पास
छह दिनों की मेहनत के बाद
नहीं– मैं उन्हें हरगिज नहीं बता सकता
कि लोग



अपनी कमज़ोरियों पर कब तक रोते रहोगे ।
कांटों की चादर पर कब तक सोते रहोगे ।
अपनी जिम्मेदारियों से कब तक बचते रहोगे ।
मेहनत से कब तक मुख मोड़ते रहोगे ।
सिर्फ़ सपनोनमे तारें कब तक तोड़ते रहोगे ।
हक़ीक़त में कब तुम आगे बढ़ोगे ।
बिन मतलब के यूहीं कब तक सोते रहोगे ।
कब तक तरक्की के ये कीमती पल खोते रहोगे ।
कुछ काम कर लो कुछ नाम कर लो ।
भय भूख गरीबी से देश को बाहर निकालो ।
कब तक चुप चाप यूहीं बैठे रहोगे ।
मुख तो खोलो कुछ तो बोलो
तरक्की के गीत कब गाओगे ।
अपनी कुछ जिम्मेदारियां हैं
देश के प्रति ।
उसको तो निभालो
कब तक यूहीं रोते रहोगे ।
कब तक सरकार को दोष देते रहोगे ।





तू मेरे ख्याबो में
तू मेरे ख्यालों में
तू दिल की हर गहराईयो में
बसती हो ।

तू झीलों में
तू बरसातो में
मेरे डायरी के पन्नो में
बसती हो ।

तू गुंजों में
तू कलियों में
मेरे मन के भावों में
बसती हो ।





बात कुछ यूं है कि अब जिकर कोई नहीं करता ।
फ़िकर अपनी है मुझको की फ़िकर कोई नहीं करता ।








उम्मीदें दिल को दर्द देती हैं
दिल के एहसास मुख़्तसर कर दो ।







बहारें आएंगी , होंठों पे फूल खिलेंगे
सितारों को मालूम था , हम दोनों मिलेंगे

सितारों को मालूम था छिटकेगी चांदनी ,
सजेगा साज प्यार का बजेगी पैंजनी
बसोगे मन में तुम तो मन के तार बजेंगे
सितारों को मालूम था , हम दोनों मिलेंगे

मिला के नैन हम - तुम दो से एक हो गए
अजी हम तुम पे पलकें उठाते ही खो गए
नैना झुकायेंगे , जिया निछावर करेंगे
सितारों को मालूम था , हम दोनों मिलेंगे

कली जैसा कच्चा मन कहीं तोड़ न देना
बहारों के जाने पे कहीं छोड़ ना देना
बिछड़ने से पहले हम अपनी जान दे देंगे
सितारों को मालूम था , हम दोनों मिलेंगे
उस पार कहीं बिजली चमकी होगी
जो झलक उठा है मेरा भी आंगन ।

उन मेघों में जीवन उमड़ा होगा
उन झोंकों में यौवन घुमड़ा होगा
उन बूंदों में तूफ़ान उठा होगा
कुछ बनने का सामान जुटा होगा
उस पार कहीं बिजली चमकी होगी
जो झलक उठा है मेरा भी आंगन ।

तप रही धरा यह प्यासी भी होगी
फिर चारों ओर उदासी भी होगी
प्यासे जग ने मांगा होगा पानी
करता होगा सावन आनाकानी
उस ओर कहीं छाए होंगे बादल
जो भर - भर आए मेरे भी लोचन ।

मैं नई - नई कलियों में खिलता हूं
सिरहन बनकर पत्तों में हिलता हूं
परिमल बनकर झोंकों में मिलता हूं
झोंका बनकर झोंकों में मिलता हूं
उस झुरमुट में बोली होगी कोयल
जो झूम उठा है मेरा भी मधुबन ।

मैं उठी लहर की भरी जवानी हूं
मैं मिट जाने की नई कहानी हूं
मेरा स्वर गूंजा है तूफ़ानों में
मेरा जीवन आज़ाद तरानों में
ऊंचे स्वर में गरजा होगा सागर
खुल गए भंवर में लहरों के बंधन ।

मैं गाता हूं जीवन की सुंदरता
यौवन का यश भी मैं गाया करता
मधु बरसाती मेरी वाणी - वीणा
बांटा करती समता - ममता - करुणा
पर आज कहीं कोई रोया होगा
जो करती वीणा क्रंदन ही क्रंदन ।
उस पार कहीं बिजली चमकी होगी
जो झलक उठा है मेरा भी आंगन ।

उन मेघों में जीवन उमड़ा होगा
उन झोंकों में यौवन घुमड़ा होगा
उन बूंदों में तूफ़ान उठा होगा
कुछ बनने का सामान जुटा होगा
उस पार कहीं बिजली चमकी होगी
जो झलक उठा है मेरा भी आंगन ।

तप रही धरा यह प्यासी भी होगी
फिर चारों ओर उदासी भी होगी
प्यासे जग ने मांगा होगा पानी
करता होगा सावन आनाकानी
उस ओर कहीं छाए होंगे बादल
जो भर - भर आए मेरे भी लोचन ।

मैं नई - नई कलियों में खिलता हूं
सिरहन बनकर पत्तों में हिलता हूं
परिमल बनकर झोंकों में मिलता हूं
झोंका बनकर झोंकों में मिलता हूं
उस झुरमुट में बोली होगी कोयल
जो झूम उठा है मेरा भी मधुबन ।

मैं उठी लहर की भरी जवानी हूं
मैं मिट जाने की नई कहानी हूं
मेरा स्वर गूंजा है तूफ़ानों में
मेरा जीवन आज़ाद तरानों में
ऊंचे स्वर में गरजा होगा सागर
खुल गए भंवर में लहरों के बंधन ।

मैं गाता हूं जीवन की सुंदरता
यौवन का यश भी मैं गाया करता
मधु बरसाती मेरी वाणी - वीणा
बांटा करती समता - ममता - करुणा
पर आज कहीं कोई रोया होगा
जो करती वीणा क्रंदन ही क्रंदन ।



तुम पढ़ लेना मेरा सफ़ेद पड़ा चेहरा
तेरे बगैर हिज़्र में लिखा हुआ
जो कभी ग़ुलाबी हुआ करता था
तेरे साथ होने से मेरे हमदम
हमारे लब पहले भी न बताते थे
और अब भी न जताएंगे
तुम बिन तेरे इस बेचारे दिल पर
क्या गुज़री और कैसे गुज़री
फ़क़त मेरी बईमान निग़ाहें
न पहले सुनती थी
और न अब भी सुनेंगी
दीदार - ए दिलबर से
खुल कर बरस जाएंगी
तुम तब भी भीग जाते थे
और अब भी भीग जाओगे
हनूज़ मसला यह है
क्या तुम पढ़ पाओगे
हिज़्र में तेरे मेरा सफ़ेद पड़ा चेहरा
और लिख पाओगे
मेरे दिल पे सुकून - ए वस्ल ।





काम की समाप्ति संतोषप्रद हो तो परिश्रम की थकान याद नहीं रहती



सावन खुशियों की सौगात
सावन शिवजी का त्यौहार
बम भोले के नाम से गूंज जाता संसार
सावन संगम आसमा का धरा से
मेघों का झमाझम बारिश की झड़ी लगा देना
मोर का बारिश से पंख फैला कर नाचना
पपीहे का कूकना
सावन बंद सोन चिरैया को
खुला गगन मिल जाना
सावन का मायके में बेटी के घर आने का
इंतजार खत्म हो जाना
सावन घर के आंगन में झूले का झूलना
चाय पकौड़े का दौर यूंही चल जाना
मुंह में घेवर की मिठास घोल जाना
सावन गीली मिट्टी से सोंधी सोंधी खुशबू आना
सावन हरियाली तीज पर पिया
के नाम की मेंहदी लग वाना
हरी हरी चूड़ियों का हाथों में खनखना
प्रकृति की गोद में छिपी कोपलो का
धरा से निकल कर लहलहाना
संपूर्ण धरा का वो हरियाली चुनर ओढ़ कर
नव यौवन दिखलाना
मंदाकिनी का घने जंगलों को
अपनी रोशनी से जगमगा जाना
सावन शीतल बयार का
पेड़ों के साथ अठखेलियां करना
आकाश का वो ज़ोर ज़ोर से ढोल नगाड़े बजाकर
सावन का स्वागत करना
वो मेघा का धरा को सलिल से सरबोर कर देना
सावन मानो जैसे खुशियों की सौगात लाना ।




जिनसे मिली थी नज़रें अर्सों पहले
उनसे हुआ है इश्क़ फिर से नया नया सा

पास बैठकर उनके चेहरे में जो झांका
झुकी हुई पलकें उठीं थी जरा जरा सा

कुदरत ने उनको बड़ी फुर्सत से बनाया
तन है उनका एकदम तराशा तराशा सा

मिल जाए गर वो तो मैं कर लूं मय से तौबा
अंग अंग में है उनके कुछ नशा नशा सा

आंखें हैं उनकी या मय के दो प्याले
देखकर चढ़ जाता सुरूर हल्का हल्का सा

लब की उनके क्या तारीफ करूं मैं
महकता गुलाब हो जैसे खिला खिला सा

माथे पर उनके ऐसे चमकती बिंदिया
चांद भी उसके आगे लगता फीका फीका सा

जब भी रात तसव्वुर में वो मेरे आते
बिस्तर मेरा महक जाता है बेला बेला सा




कभी कांटों में गुलाबों की तरह खिलकर देखो
जिंदगी समझना है तो कांटों पर चलकर देखो

औरतों की ताकत को कम कर के मत आंकों
अपना घर छोड़ कभी अनजानों में बसकर देखो

जमाना बुरा है बदलने में वक़्त बरबाद क्या करना
तुम खुद पहले सदाकत के सहारे चल कर देखो

तुम्हारी वादा खिलाफ़ी का दिल पर कैसा है असर
ज़ख्म उभर आए आओ कभी दिल में उतरकर देखो





आज नयन हो कर उदास ,
बह निकले दो अश्रु सहास ।
प्रकृति का निर्मम मर्दन देख ,
हुआ विनाश का अमिट आभास ।

यूं निर्दयता से परशु उठाकर ,
शाखें मेरी ना नष्ट करो ।
मै पालक हूं तेरी साँसों की ,
तुम खुद को ना यूँ भृष्ट करो ।

वायु , छाँव और जीवन भी ,
तू मुझसे ही तो पाता है ।
फिर भी क्यों तू हे नीच नर ,
मेरे कर्तन से न सकुचाता है ।

ये वर्षा , नदियाँ और अन्न ,
जो तेरा पोषण करते हैं ।
मानव हो धन के वशीभूत ,
मम् मर्दन से तृष्णा भरते हैं ।

इतनी सेवा के बदले मैं ,
एक कौड़ी भी न लेती हूँ ।
हर मौसम के बाणों को सहकर ,
हर क्षण तुझको सुख देती हूँ ।

एक दो दिन की बीमारी ने ,
मोल मेरा समझाया है ।
लेकिन स्वार्थ के सम्मोहन ने ,
अब भी तुझको भरमाया है ।

हो जा सचेत हे मानव अब ,
इस मर्दन को तू रोक यहीं ।
गर ना चेता अब भी तू नर तो ,
इस मृत्यु भोज को भोग यहीं ।

ये बीता कल ना लौटेगा ,
सो सीख यही सिखलाती हूँ ।
मैं प्रकृति हूँ पालनकर्ता ,
जीवन संगीत बज़ाती हूँ ।

समय शेष है सोच जरा तू ,
अगली पीढ़ी की रक्षा कर ।
देकर उनको निर्मल जल वायु ,
जीवन उनका भी अच्छा कर ।

यदि तृष्णाओं का ये पहाड़ ,
जो आज नहीं तू त्यागेगा ।
तो कौल तुझे है मेरा ये ,
यम तांडव कर हर घर नाचेगा ।





समझ सको तो समझ दीवानें , आज़ादी के माने ,
खुद पर करें नियंत्रण अपना , अनुशासन को जानें ।

गौरव गाथा देश की अपनी , बनती रोज कहानी ,
त्याग तापस्या बलिदानो से , भरे पड़े अफ़सानें ।

सस्य श्यामला धरती अपनी , रवि शशि किरन नहाये ,
सरित सलिल निर्मला प्रवाहित , कुंज - कुंज सरसानें ।

उतुंग हिमालय उच्छवास ले , हमरी ओर निहोरे ,
सागर पीर दबाये मन में , बैठ रहा पयतानें ।

हम हैं इसके वर्तमान , निवर्तमान से दूर हुए ,
याद करें अपनें अतीत को , आदर्शों को पहचानें ।

भिन्न रूप अभिमत अनेक , बहु धर्म समाज हमारा ,
क्यों कर लड़ते बनें तमाशा , निहित स्वार्थ टकराने ।

आज़ादी को पानें में जो , कष्ट उठाया था सुजनों नें ,
रक्छा इनका करना कठिन है , इनसे क्या घबरानें ।

चलो उठो गौरव प्रतीक लें , फहराएं तिरंगा उन गलियों में ,
माँ शहीद की याद में उसके , जहाँ जाती दीप जलानें ।

कृष्ण मुरारी पाण्डेयसृजन
रिसियाबहराइच ।





गांव की मिट्टी
कितनी सुंधी , कितनी प्यारी ।
प्रदूषण से दूर गांव है
यह अंजाम शहर पर भारी ।
खुली हवा , स्वस्थ वातावरण
शहर में ऑक्सीजन की मारामारी ।







चलो आज हिमालय पर ,
तिरंगा लहराते हैं ।
शत्रुओं को उनकी ,
औकात बतलाते हैं ।
तिरंगा हैं हमारा और तिरंगे के हैं हम ,
आओ रे उठाकर तिरंगे की कसम ,
गली - गली गाए चलो वन्देमातरम ,
चलो आज हिमालय पर ,
तिरंगा लहराते हैं ।
जाति - धर्म से ऊपर उठकर ,
मानवता को अपनाते हैं ।
हर युवा को एक बार ,
देशभक्ति क़ा पाठ पढ़ाते हैं ।
गरीबी और बेरोजगारी को ,
हमेशा के लिए मिटाते हैं ।
भारत के गौरव गान को ,
चलो चारों दिशाओ मे फैलाते हैं ।
विश्व गुरु की पहचान को ,
धूमिल होने से बचाते है ।
भारत था कभी विश्वगुरु ।
उसे उस मुकाम तक पहुचाते हैं ।
माँ भारती क़ा खोया हुआ सम्मान ,
फिर एक बार उसे दिलाते हैं ।
चलो आज हिमालय पर ,
तिरंगा लहराते हैं ।
गूंजे नारा सारे गगन म ,
जय हिंद गुनगुनाते हैं ।
चलो आज हिमालय पर ,
तिरंगा लहराते हैं ।







कुछ तो असहज होता है मन पहली मुलाक़ात में
कुछ तो दिखाई देते हैं ख़्वाब उनकी अनकही बात में

पर ये तो जरूरी नहीं हर आहट दिल को समझ आए
कुछ तो बतलाने पड़ते हैं दिल के राज हर बात में

कुछ तो ठहरती हैं यादें पल दो पल के साथ में
कुछ तो सहम जाते हैं वो दीद के जज़्बात में

कुछ तो पहली कंपकंपी से उनका हाल - बेहाल है
कुछ तो अजनबी चेहरों के दिख रहे सवाल हैं साथ में

कुछ तो सिहर उठते हैं वो अजनबी हालात में
कुछ तो असहज होता है मन पहली मुलाक़ात में







दिन बचपन के बीत गए सब
आंगन - वांगन रीत गए सब

पतझड़ सावन बसंत गुजरता
खेल - वेल के गीत गए सब

बिखर गए सब संगी - साथी
रोटी के रस्ते मीत गए सब

गांव का पीपल सूख गया तो
लो डर के मारे भीत गए सब

सरल - सहज संबंध पराजित
अहं - वहम ही जीत गए सब









दीप जिसका महल्लात ही में जले
चंद लोगों की ख़ुशियों को लेकर चले
वो जो साए में हर मसलहत के पले
ऐसे दस्तूर को सुब्हे बेनूर को ,
मैं नहीं मानता , मैं नहीं मानता

मैं भी ख़ायफ़ नहीं तख्त - ए - दार से
मैं भी मंसूर हूं कह दो अग़ियार से
क्यों डराते हो ज़िन्दां की दीवार से
ज़ुल्म की बात को , जेहल की रात को
मैं नहीं मानता , मैं नहीं मानता

फूल शाख़ों पे खिलने लगे , तुम कहो
जाम रिंदों को मिलने लगे , तुम कहो
चाक सीनों के सिलने लगे , तुम कहो
इस खुले झूठ को जेहन की लूट को
मैं नहीं मानता , मैं नहीं मानता

तुमने लूटा है सदियों हमारा सुकूं
अब न हम पर चलेगा तुम्हारा फुसूं
चारागर मैं तुम्हें किस तरह से कहूं
तुम नहीं चारागर , कोई माने मगर
मैं नहीं मानता , मैं नहीं मानता


ख़तरा है ज़रदारों को , गिरती हुई दीवारों को
सदियों के बीमारों को , ख़तरे में इस्लाम नहीं

सारी ज़मीं को घेरे हुए हैं आख़िर चंद घराने क्यों
नाम नबी का लेने वाले उल्फ़त से बेगाने क्यों
ख़तरा है खूंखारों को , रंग बिरंगी कारों को
अमरीका के प्यारों को , ख़तरे में इस्लाम नहीं

आज हमारे नारों से लज़ी है बया ऐवानों में
बिक न सकेंगे हसरतों अमां ऊंची सजी दुकानों में
ख़तरा है बटमारों को , मग़रिब के बाज़ारों को
चोरों को मक्कारों को , ख़तरे में इस्लाम नहीं

अम्न का परचम लेकर उठो , हर इंसां से प्यार करो
अपना तो मंशूर है ‘जालिब’ , सारे जहां से प्यार करो
ख़तरा है दरबारों को , शाहों के ग़मख़ारों को
नव्वाबों ग़द्दारों को , ख़तरे में इस्लाम नहीं

दीप जिसका महल्लात ही में जले
चंद लोगों की ख़ुशियों को लेकर चले
वो जो साए में हर मसलहत के पले
ऐसे दस्तूर को सुब्हे बेनूर को ,
मैं नहीं मानता , मैं नहीं मानता

मैं भी ख़ायफ़ नहीं तख्त - ए - दार से
मैं भी मंसूर हूं कह दो अग़ियार से
क्यों डराते हो ज़िन्दां की दीवार से
ज़ुल्म की बात को , जेहल की रात को
मैं नहीं मानता , मैं नहीं मानता

फूल शाख़ों पे खिलने लगे , तुम कहो
जाम रिंदों को मिलने लगे , तुम कहो
चाक सीनों के सिलने लगे , तुम कहो
इस खुले झूठ को जेहन की लूट को
मैं नहीं मानता , मैं नहीं मानता

तुमने लूटा है सदियों हमारा सुकूं
अब न हम पर चलेगा तुम्हारा फुसूं
चारागर मैं तुम्हें किस तरह से कहूं
तुम नहीं चारागर , कोई माने मगर
मैं नहीं मानता , मैं नहीं मानता


ख़तरा है ज़रदारों को , गिरती हुई दीवारों को
सदियों के बीमारों को , ख़तरे में इस्लाम नहीं

सारी ज़मीं को घेरे हुए हैं आख़िर चंद घराने क्यों
नाम नबी का लेने वाले उल्फ़त से बेगाने क्यों
ख़तरा है खूंखारों को , रंग बिरंगी कारों को
अमरीका के प्यारों को , ख़तरे में इस्लाम नहीं

आज हमारे नारों से लज़ी है बया ऐवानों में
बिक न सकेंगे हसरतों अमां ऊंची सजी दुकानों में
ख़तरा है बटमारों को , मग़रिब के बाज़ारों को
चोरों को मक्कारों को , ख़तरे में इस्लाम नहीं

अम्न का परचम लेकर उठो , हर इंसां से प्यार करो
अपना तो मंशूर है ‘जालिब’ , सारे जहां से प्यार करो
ख़तरा है दरबारों को , शाहों के ग़मख़ारों को
नव्वाबों ग़द्दारों को , ख़तरे में इस्लाम नहीं



एक ख़्वाब था जो आंखो में बिखर गया
कोई आकर फिर बहुत करीब से गुज़र गया ।




ना हम उनको जानते थे
ना वे हमें पहचानते थे
फिर भी उनसे मुलाकात के बाद ऐसा लगा ,
जैसे हम उन्हें बहुत पहले से जानते थे ।

उनसे मुलाकात हुई ,
कुछ बात उन्होंने कही कुछ बात हमने कही
लेकिन जो बात उन्होंने कही
वो बात दिल को ऐसे लगी
मानों किसी प्यासे के मुँह में पानी की बूंद पड़ी ।

दिल को इतना सुकुन आया कि ,
लगा हमने सारा जहाँ पाया
ना जाने उस एक अजनबी मुलाकात ने
क्या कहर ढाया कि ,
उस अजनबी मुलाकात को मेरा दिल
आज तक भूला ना पाया






घोर अंधकार हो ,
चल रही बयार हो ,
आज द्वार–द्वार पर यह दीया बुझे नहीं
यह निशीथ का दीया ला रहा
है ।

शक्ति का दिया हुआ ,
शक्ति को दिया हुआ ,
भक्ति से दिया हुआ ,
यह स्वतंत्रता–दीया ,
रूक रही न नाव हो
जोर का बहाव हो ,
आज गंग–धार पर यह दीया बुझे नहीं ,
यह स्वदेश का दिया प्राण के समान है ।

यह अतीत कल्पना ,
यह विनीत प्रार्थना ,
यह पुनीत भावना ,
यह अनंत साधना ,
शांति हो , अशांति हो ,
युद्ध¸ संधि¸ क्रांति हो ,
तीर पर , कछार पर , यह दीया बुझे नहीं ,
देश पर , समाज पर , ज्योति का वितान है ।

तीन–चार फूल है ,
आस–पास धूल है ,
बांस है - बबूल है ,
घास के दुकूल है ,
वायु भी हिलोर दे ,
फूंक दे¸ चकोर दे ,
कब्र पर मज़ार पर , यह दीया बुझे नहीं ,
यह किसी शहीद का पुण्य - प्राण दान है ।

झूम - झूम बदलियां
चूम - चूम बिजलियां
आंधिया उठा रहीं
हलचलें मचा रहीं
लड़ रहा स्वदेश हो ,
यातना विशेष हो ,
क्षुद्र जीत–हार पर , यह दीया बुझे नहीं ,



सोच से परे तुम भी थे और शायद मैं भी थी ,
पर अब सोच मिलाने की जरूरत है
कल तक तुम सिर्फ़ तुम और मैं सिर्फ़ मैं थी ,
पर अब रब की कृपा से हम दोनों हम हैं
सुनो हम बेशक नाराज़ हुआ करे एक - दूजे से ,
पर अब मनाने और मान जाने की भी जरूरत है
वज़ह कोई और हो या हम दोनों हीं क्यूँ ना हो ,
पर अब ये दूरियाँ मिटाने की जरूरत है





जिंदगी कितनी छोटी है ,
कब क्या हो जाये किसको पता ।
लोग ऐसा बोला करते है ,
कब हम सो जाये किसको पता ।

कोई कहता है , अभी तो पूरी जिंदगी बाकी है ,
कभी और मन की किया जाये ।
कोई कहता है की , जिंदगी बहुत छोटी है ,
क्यों न मन की आज ही किया जाये ।

हम भी इस भीड़ में , कल को सोचा करते हैं ।
आज की सुध से परे , कल में खोया करते हैं ।
हम जानते हैं , जिंदगी बहुत छोटी है ।
फ़िर भी बोला करते हैं कि ,
अभी तो पूरी जिंदगी बाकी है ।





जो कभी बेबाक थे हमसे
आज ना जाने क्यों खामोश हो गए हैं










योग परिश्रम है तप है ध्यान है ,
योग ईश्वर के साक्षात्कार का करता मार्ग प्रदान है ।
और स्वयं की इंद्रियों पर संयम ही योग है ,
आओ मिलकर अब हमें भी करना योग का प्रयोग है ।

योग तन मन में ऊर्जा का संचार करे ,
योग ही है जो आज भी निशुल्क दूर विकार करे ।
और प्रकृति से बड़ा कोई दानी नहीं ,
सुरक्षित रहे वृक्ष नदी धरा आओ हम प्रचार करें ।

योग हमारी प्राचीनतम धरोहर है ,
रखना इसे हमें बहुत ही संजोकर है ।
और योग ही है जो साधना और प्राणायाम है ,
मानव जीवन को जीने के देता नये आयाम है ।

फिर से निवेदन मेरा की प्रिय योग आप अपनाओ ,
यह काया है तोहफा भगवान का इसे सजाओ ।
और जो योग से विमुख हैं अभी तक आप ,
तो आज से ही शुरू करो योग कहीं कल फिर भूल न जाओ ।




मर भी जाऊंगा एक दिन
जी ना पाउँगा तेरे बिन
लगता है मुझको अब
मरने के बाद ही अहसास होगा आपको तब
हे ऊपर वाले उठा ले मुझको अब
अब आज नहीं तो और कब





विचार न मिले तो

विचार न मिले तो
संवाद न मिले तो
व्यवहार न मिले तो
तो क्या छोड़ दें
हम अपनों का साथ
तो क्या तोड़ दें
अरमानों का गुलिस्ता
तो क्या मोड़ दें
दुखों का सैलाब





"कभी गम भी मिला

कभी गम भी मिला
कभी प्यार भी मिला
कभी इंकार भी मिला
कभी इंतजार भी मिला
जिससे मोहब्बत थी
उसी का इनकार मिला
जैसा सोचा ना था
वैसा इंतजार मिला
कोई अपना उस मोड़ पर
खड़ा मुझे मिला
जहां कोई ना था वहां
पड़ा मुझे मिला






रिश्ते में मधुरता
बढ़ने लगी थी
मैं भी अच्छा हूं
तुम कहने लगी थी





बे - सबब बात बढ़ाने की ज़रूरत क्या है
हम ख़फ़ा कब थे मनाने की ज़रूरत क्या है





अब तो ख़ुद अपनी ज़रूरत भी नहीं है हम को
वो भी दिन थे कि कभी तेरी ज़रूरत हम थे



ज़रूरत ढल गई रिश्ते में वर्ना
यहां कोई किसी का अपना कब है





ख़ुद चराग़ों को अंधेरों की ज़रूरत है बहुत
रौशनी हो तो उन्हें लोग बुझाने लग जाएं



अब उस की दीद मोहब्बत नहीं ज़रूरत है
कि उस से मिल के बिछड़ने की आरज़ू है बहुत





मुझ को थकने नहीं देता ये ज़रूरत का पहाड़
मेरे बच्चे मुझे बूढ़ा नहीं होने देते



ज़ीस्त का खेल रचाने की ज़रूरत क्या है
रोते लम्हात सजाने की ज़रूरत क्या है





अपनी उलझन को बढ़ाने की ज़रूरत क्या है
छोड़ना है तो बहाने की ज़रूरत क्या है



ज़रूरत कुछ ज़ियादा हो न जाए
समुंदर और गहरा हो न जाए





अब कहां उस की ज़रूरत है हमें
अब अकेले - पन की आदत है हमें



ज़रूरत ढल गई रिश्ते में वर्ना
यहां कोई किसी का अपना कब है





ख़ुद चराग़ों को अंधेरों की ज़रूरत है बहुत
रौशनी हो तो उन्हें लोग बुझाने लग जाएं



अब उस की दीद मोहब्बत नहीं ज़रूरत है
कि उस से मिल के बिछड़ने की आरज़ू है बहुत





मुझ को थकने नहीं देता ये ज़रूरत का पहाड़
मेरे बच्चे मुझे बूढ़ा नहीं होने देते



ज़ीस्त का खेल रचाने की ज़रूरत क्या है
रोते लम्हात सजाने की ज़रूरत क्या है





अपनी उलझन को बढ़ाने की ज़रूरत क्या है
छोड़ना है तो बहाने की ज़रूरत क्या है



ज़रूरत कुछ ज़ियादा हो न जाए
समुंदर और गहरा हो न जाए





अब कहां उस की ज़रूरत है हमें
अब अकेले - पन की आदत है हमें









हम तो मस्त फकीर , हमारा कोई नहीं ठिकाना रे
जैसा अपना आना प्यारे , वैसा अपना जाना रे

रामघाट पर सुबह गुजारी
प्रेमघाट पर रात कटी
बिना छावनी बिना छपरिया
अपनी हर बरसात कटी
देखे कितने महल दुमहले , उनमें ठहरा तो समझा
कोई घर हो , भीतर से तो हर घर है वीराना रे ।

औरों का धन सोना चांदी
अपना धन तो प्यार रहा
दिल से जो दिल का होता है
वो अपना व्यापार रहा
हानि लाभ की वो सोचें , जिनकी मंजिल धन दौलत हो !
हमें सुबह की ओस
लगा नफ़ा - नुकसाना रे ।

कांटे फूल मिले जितने भी
स्वीकारे पूरे मन से
मान और अपमान हमें सब
दौर लगे पागलपन के
कौन गरीबा कौन अमीरा हमने सोचा नहीं कभी
सबका एक ठिकान लेकिन अलग अलग है जाना रे ।

सबसे पीछे रहकर भी हम
सबसे आगे रहे सदा
बड़े बड़े आघात समय के
बड़े मजे से सहे सदा ।
दुनिया की चालों से बिल्कुल , उलटी अपनी चाल रही



किया था हमने भी प्यार
पर दिखा भी ना पाए
थी दिल में जो बात
उसे बयां ना कर पाए





एक बात समझ में नहीं आती ,
कि लोग प्यार करके ,
बदल क्यों जाते हैं ?
और अगर बदलना ही होता है ,
तो प्यार करते क्यों है ?
किसी का दिल तोड़ कर ,
क्या मजा आता है ?
हर वक़्त उनकी मर्जी चलती है ,
दिल जोड़ते समय भी ,
दिल तोड़ते समय भी ,
वह क्यों भूल जाते हैं ,
कि एक दिल उनके पास भी है ,
और वक़्त का पहिया गोल है !  !







पायलों की अब खनक इतरा रही है
बारहा गज़लें अभी ये गा रही है

आज कल चंदा यहाँ रुकता बहुत है
ख़ामख़ा ये रात भी बहका रही है

नाम से उनके ही दिलकश सी फ़िज़ा ये
बेवजह अब क्यों मुझे बहला रही है

इस वबा से हूँ परेशां मैं अभी भी
वस्ल हम दोनों का ये अटका रही है

दिल के मौसम का न पूछो हाल ही तुम
बेवजह अश्कों की बारिश आ रही है

रातरानी खिल रही मेरे शहर में
हाँ महक फ़िर से तुम्हारी आ रही है




सनम , शबनम और समा चाहिए ,
अपनो का हो गया अब धोखे के लिए कोई नया चाहिए

कलम , लफ्ज़ और कागज़ चाहिए
इल्जाम सारे कुबूल पर सुनाने वाला अपना चाहिए ,

सजा ए मौत मुकरर की है तो यह ही सही
मुझे दफ्न होने के लिए उनके कदमों की छाप वाला जहां चाहिए ।





कभी तुम नहीं होते हो , कभी हम नहीं होते ,
यादों के सिलसिले ये कभी कम नहीं होते ।

क्या जाने ज़िन्दगी मेरी किस हाल में होती ,
ग़र साथ मेरे तुम मेरे हमदम नहीं होते ।

चलना तो है हर हाल में , दुस्वार है तो है ,
यूं सोचने से दर्द - ए - सफ़र कम नहीं होते ।

हैं टूटने को मेरे वजूहात कारण बेसुमार ,
जुड़ने के हौसले भी मेरे कम नहीं होते ।

इतना तो ज़िन्दगी ने मुझे दे ही दिया है ,
कुछ और घर में हो कि न हो , ग़म नहीं होते ।

दुनियांँ ! तू एक सराय है , मालूम है मुझे ,
फ़िर तुझसे मेरे राब्ते रिश्ते क्यों कम नहीं होते ।





तेरे जीवन की बगिया सजी रहे ,
सुख समृद्धि से हमेशा भरी रहे ,
माँग पर टीका सजा रहे ,
सिंदूर सुहाग का , हमेशा बना रहे ।

बुरा वक्त न तुम पर कोई आए ,
दामन खुशियों से भरा रहे ,
धन परिवार सब संग हो ,
खुशियों से जीवन भरा रहे ।

हर दिन होए होली दीपावाली ,
सुखमय ये जीवन सदा रहे ,
सौ साल की उम्र हो तेरी ,
जग में नाम , तेरा बना रहे ।

न डर होवे जन्म मरण दा ,
दुख दर्द न कोई आये ,
उपकार ही लक्ष्य हो तेरा ,
और संसार ये तेरा बसा रहे ।

परमेश्वर की कृपा हो तुझ पर ,
सर्व सुख और सम्मान तू पाए ,
सुहाग तेरा सदा ही जीवे ,
साथ हमेशा दोनों का बना रहे ।

यही आशीर्वाद हे हमारा ,
तू सुख जीवन भर पाये ,
सर्वगुण से हो तू सम्मानित ,
तो जन्म सफल ये हो जाए ।





इंसान के जिन्दगी में ख्वाहिशे तो हजार होती हैं
मगर उसकी हर ख्वाहिश कहां पूरी होती है
अगर कोई ख़्वाहिश पूरी भी हो जाये
तो ये बेबाक इंसान उसकी भी तुलना कर
अपना ही हिसाब लगता है





बिजी है बिजी है लाइफ कितनी बिजी है
बिजी होने पर भी हम इतने क्यों लेजी है

हाथों में बस मोबाइल , कैसी ये आफत है
ऑनलाइन मिलना और ऑनलाइन इबादत है
ये ही चाहत और अब ये ही राहत है
बन चुकी ये अब करोड़ों की आदत है

सब कुछ है अब ऑनलाइन - ऑनलाइन
दब चुका है जो था पहले ऑफलाइन
पेपरलेस काम होने लगा है
जिसके आधार है पीडीएफ और टाइमलाइन

पसंद है इंस्टा अच्छा लगे है ट्विटर
दोस्त बनते है इनपे दूर रह कर
फेसबुक लगे सच्चा , सच्चा लगे है व्हाट्सएप
इसी पर नमस्कार तो इसी पर शट - अप

फोन और ऑनलाइन में इतने मशगुल
किसी को किसी की ना है फिकर
घर वाले कहते हैं खाना खाले बेटा
वो करे मस्त पब्जी में चिकन डिनर






समझ नहीं आता कितना तय करूँ
तेरी यादों की सरहद कोई सफ़र तो नहीं

कुछ पल ठहर कर जी लूंँ इन यादों को
या जीवन में आगे बढ़ जाऊंँ क्या फ़ैसला अब मैं करूंँ



यूं तो बहुत जन्नत है इस
देश में ।
पर कायनात की असल ,
खूबसूरती है तो ,
वो है कश्मीर में ।
यह भारत का भाल है ।
धरती का कमाल है ।
सृष्ठी की सर्वश्रेष्ठ ,
मनोहर माया जाल है ।
बीमारियों का काल है ।
भारत की बर्फ़ वाली
मखमली लिवास है ।
इन मनोरम वादियों में ,
दिल खो सा जाता है ।
जी वापस आ को ,
कभी नहीं करता है ।
मन करता बस जाऊं यही
रह जाऊं इन्हीं वादियों में ।
हमेशा के लिए ,
अनंत काल तक ।
ये दुआ है मेरी सब से ,
कृपया इसे सलामत राखें ।
इसके केसर , ड्राई फ्रूट्स , और
गुलाबी सेब को ताउम्र चखें ।
यह फले फूले और आगे बढ़े ।
जन्नत ओ का हमेशा सिरमौर रहे ।
यह भारत देश का शान है ।
पूरी कायनात की जान है ।
देश के करोड़ों देशवासियों का ,
सबसे बड़ा अभिमान है
कश्मीर भारत का शान है ।
यह भारत देश की जान है ।




उन नजरों से नजरें मिलाना छोड़ दो
जो नजर ना आये उन्हें नजर आना छोड़ दो
अपने स्वाभिमान को अगर जगाना है तुम्हें
तो अब उस राह मे जाना छोड़ दो





देखो ज़माने में ख़ूब हल्ला हो रहा है
तुमने दुनिया को भेज दी दवा ,
इधर अपना मौहल्ला रो रहा है ।




सुनो ना , कुछ कहना है मुझे
उत्सुकता है मन में
पर बात कुछ नहीं ।

सुनने हैं दो लफ्ज मेरे बारे में
अधीर है मन ,
पर कहते तुम कुछ नहीं ।

उदासीनता की झलक
अब नजरअंदाज नहीं होती ,
फिर मन नें कहा
कोई बात नहीं





मेरी जिन्दगी का यह एक नगमा है
दर्द का कोई बहता एक झरना है

अधूरी सी ख्वाहिशें , जीवन अधूरा
सांसें हैं जब तक तेरे साथ रहना है

कोई ख़्वाब आए , ख़्वाबों में मेरे
मेरे हर ख़्वाब में एक तुझे रहना है

कोई कुछ भी कहे मेरे बारे में तुम से
मेरे अक्स को अपने दिल में रखना है

मुझसे दूर जाने की कोई बात आए
किसी और से नहीं मुझसे कहना है

बाँट देना अपना भी कुछ दर्द मुझे
मैं दर्द हूँ , मुझे बस दर्द ही सहना है

सर्वत्र प्रेम का अनुरागी हूँ ‘दिनेश’
ये चोला तो मैंने अभी - अभी पहना है





निगाहें मिली तुमसे
प्यार हो गया
प्यार हुआ जबसे
बेकरार हो गया
क्या खता हुई हमसे
बेवफा प्यार हो गया






मेरी मधुरिमा के मधुर अवतार
जो मैं जान पाती एक बार
रत्न विभूषित अम्बर में तुम रहते
कहाँ , कौन पथ जाता तुम्हारी ओर
उस पथ को अपने अश्रुजल से पखार
कर देती अपना जीवन उस पर वार

वहाँ पहुँचकर हम दोनों , नभ सागर के
अंतस्थल में , मीन से छिपकर रहते
सुख - दुख का सुधा - गरल एक
दूजे के गले मिलकर हम पीते
सूरज – चाँद - तारे , किसी से कभी
नहीं करते हम तकरार
ओस–कण में है रजनी का रुदन
क्यों नहीं समझ पाता निष्ठुर संसार

चमक रहे शिशिर बूँदों में
रवि ताप को हम मिलकर सहते
भावना की रेखाओं में कभी नहीं बँधते
जब कुपित काल के धीर को निज
भाग्य पर टूटते देखते , विधि का
विधान यही है मान , खिन्न थकी
हाथों का बनाकर उपधान
शापित जीवन के कंकाल को टटोलते

मगर , अकेले कैसे उठाऊँ जीवन का यहाँ भार
इक तुम्हारे जाने से टूट - टूटकर बिखर गये
मेरी बड़ी - बड़ी आशाओं के छोटे - छोटे भंडार
अश्रु सलिल अभिषेक भी मिटा नहीं सका
मेरे धधकते प्राण का ताप
रोम - रोम से झड़ता रहता अंगार

जग स्पंदन के सारे विष को पीकर भी
यहाँ बुझती नहीं , मेरे हृदय की प्यास
विरह ज्वाला की अग्नि में पिघल - पिघलकर
उर कोषों का मोती , आँखों में भर आता बार - बार
समझ में नहीं आता , नियति का मुझ संग नाता
मुक्ति है या बंधन , या फ़िर मौत का व्यापार

रातों को तम के अणु - अणु में
व्योम से उतरकर भूमि पर
चमकती जब तस्वीर तुम्हारी
नींद टूट जाती , प्राण - दीपक बल उठते
कुसुम कुंज बन जाता मेरा शयनागार
सब्र के बाँध सभी तब टूट जाते मेरे
जब देखती अयस्कांत ले खींच अयस को
बाँहों में भर , कर रहा दुलार












चाहती तो मैं भी हूँ , अमावस की
अमर गोद में डूबकर , अमर हो जाऊँ
अंगारे को गूँथकर गले में पहनूँ
अणु - अणु में संचित कर वेदना का गान
युग - युग की तुम्हारी पहचान बन जाऊँ

अपने मृदु पलकों को मुँदकर
दुख की मरकत प्याली से , अतीत को
पी लूँ , बूँद - बूँद कर आँसू छलकाऊँ
अंगारे का पुष्प सेज सजाऊँ
सोकर भस्म शेष रह जाऊँ

तुम्हारी स्मृतियों के तार को , अपने स्वर
तरंग से , सूने नभ को झंकृत कर दूँ
सो रहे तारक – किरण - रोमावली
नीड़ों में अलस विहग , को जगा दूँ

जगाकर उनसे पूछूँ , निष्ठुर देवता समान
क्यों सुनते हो मेरी व्यथित पुकार
तोड़कर अग्नि में जला दो मुझको





खुल कर हंसते खिड़की दरवाज़े
तारे पूरे आसमान में झिलमिलाते
चांद विस्मित प्रसन्न
धरती पर फैली - फैली रात
गलियों में घूमता लगातार
घरों में जाता हूं आर - पार
घरों से निकलता हूं दिखता हूं
दिखता हूं हर जगह



यही दिल जो इक बूंद है बहर - ए - ग़म की
डुबो देगा सब शहर तूफ़ान कर के





पहली बूंद गिरी टिप से
फिर सब कुछ पानी में था



धूप ने गुज़ारिश की
एक बूंद बारिश की





दफ़्तर से मिल नहीं रही छुट्टी वगर्ना मैं
बारिश की एक बूंद न बे - कार जाने दूं



दो बूंद को शबनम की गुलज़ार तरसते हैं
बादल तिरी रहमत के जंगल पे बरसते हैं





बूंद पानी को मिरा शहर तरस जाता है
और बादल है कि दरिया पे बरस जाता है



मैं एक बूंद समुंदर हुआ तो कैसे हुआ
ये मोजज़ा मिरे अंदर हुआ तो कैसे हुआ





मैं अभी इक बूंद हूं पहले करो दरिया मुझे
फिर अगर चाहो करो वाबस्ता - ए - सहरा मुझे



बूंद की भी तो एक दुनिया है
बूंद के बिन नदी नदी क्यों है





बारिश की बूंद बूंद को तरसा हुआ था शहर
आंचल हवा का थाम के बादल निकल गया



धूप ने गुज़ारिश की
एक बूंद बारिश की





दफ़्तर से मिल नहीं रही छुट्टी वगर्ना मैं
बारिश की एक बूंद न बे - कार जाने दूं



दो बूंद को शबनम की गुलज़ार तरसते हैं
बादल तिरी रहमत के जंगल पे बरसते हैं





बूंद पानी को मिरा शहर तरस जाता है
और बादल है कि दरिया पे बरस जाता है



मैं एक बूंद समुंदर हुआ तो कैसे हुआ
ये मोजज़ा मिरे अंदर हुआ तो कैसे हुआ





मैं अभी इक बूंद हूं पहले करो दरिया मुझे
फिर अगर चाहो करो वाबस्ता - ए - सहरा मुझे



बूंद की भी तो एक दुनिया है
बूंद के बिन नदी नदी क्यों है





बारिश की बूंद बूंद को तरसा हुआ था शहर
आंचल हवा का थाम के बादल निकल गया



आ गया चुनाव
मन में पकने लगे ख्याली पुलाव
इधर - उधर की बातें , वही पुराने सुझाव
जातियों में बंट गए लोग
बांटे जा रहे दारू और नोट
जो कर रहे थे भ्रष्टाचार पर चोट
मयखाने में वही रहे दारू मुर्गा लूट
स्वच्छ छवि की रह गयी बात अधूरी
नोटों से हो गयी पेटों की भूखे पूरी
ना कही समस्या ना अव्यवस्था का अब टकराव
आ गया चुनाव , पकने लगे ख्याली पुलाव
सभी की बन रही टोलियां
लोगों की लग रही बोलियां
कहीं पर फूलों की बौछार है
कहीं पे रंजिश में चल रही गोलियां
जनता भी तो कम नहीं
नेता चुनती भ्रष्ट वही
सोचती ना कभी वह
क्या है गलत और क्या है सही
अंधानुकरण की विकृति में है जब वह बही
तो भला क्यूँ दे केवल नेताओं की लाग ,
की उनकी छवि है नहीं सही
ऐसे ही मुद्दों पर प्यारों होता है अब टकराव
आ गया चुनाव , पकने लगे ख्याली पुलाव





जिंदगी भर जलने के बाद
अंत समय पर भी जलाया ही जाता है
इंसानी फ़ितरत का कुछ तो असर
इन बेजुबान लकड़ियों पर भी होता है







देश के हीरो देश के वीरो
तुमने इस मिट्टी का कर्ज चुकाया है
दान में दे कर खून पसीना
जीत का परचम लहराया है
एक पुत्र का फर्ज निभाया है ।

हमने जो इस देश की मिट्टी में
सदियों पहले रक्त का कण कण बोयें थे
आज के वक्त में हीरों के रूप में पाया है
देश के लाल ने खेल के मैदान में
खून पसिना कुर्बान करके
देश का मान सम्मान बढ़ाया है ।

इस मिट्टी के खातिर हजारों वीरों ने बलिदान दिए
उन्हीं खून के छिंटों से हजारों वीर अवतार लिए
जलवा दिखा रहे चारों दिशाओं में
गूंज रहा है खुशियों का आवास चांद सितारों में
महक रही है भारत की धरती
सुगंध ले रहे है हमारे वीर पुत्र खेल के मैदानों में ।

खुशियों से थिरक रही है भारत की मिट्टी
खिलखिला कर हंस रही है उसकी खेती
गौरवान्वित हो रही है भारत माता
गौरवान्वित महसूस कर है
शब्दों अक्षरों के दाता
जीत कर ले आया गोल्ड मेडल
रच दिया इतिहास नीरज भ्राता
पूरा देश कर रहा है जय जय कार
भारत मात दे रही आशीर्वाद
जिओ देश की हीरो नीरज चोपड़ा
तुम हजारों साल

रेखा भारती - निर्मल ठाकुर
बनासो हजारीबाग झारखंड





आईं बहारें फ़िर भी क्यों अब तक मुझे राहत नहीं
सब आए वो ना आए सेहतमंद अब तबियत नहीं

घटती हूँ ख़ुदमें बढ़ रहे वो मुझमें ज़्यादा आज कल
शामो सहर अब हर पहर उनसे मुझे फ़ुर्सत नहीं

जा के कहो उन लोगों को जो बेज़हन कहते मुझे
मसला है दिल का और तो कोई मिरी दिक्कत नहीं

वो हैं मुकम्मल सब ज़मीं औ आसमां लेकिन सुनो
दूँ रौशनी कैसे उन्हें मैं साथ ये क़िस्मत नहीं

अख़लाक़ हो या हो हुनर मैं कम नहीं जाना मगर
कैसे ख़ुशी दे दूँ मैं उनको चांद सी सूरत नहीं

इक शख़्स में दिखती है आमेना मुझे दुनिया अभी
के बाद इसके ख़ास कोई दिल में अब हसरत नहीं





किया जिसने अब तक त्याग बलिदान
ना करो इनका अपमान
देवता भी करते जिसका गुणगान
ये है नारी शक्ति महान
करो सदा इनका सम्मान
कम ना होने दो इनका मान
यदि घर मे है इनकी शान
तभी बनेगा अपना भारत देश महान




शून्य से निकली वृतहीन कली को देख
धरती से आकाश तक , नर ने खींची रेख
कहा , यह पुष्प नहीं है श्रद्धा का सुमन
यह तो है पुरुष चरणों का उपहार
जिससे लोट लिपट खेलता आया जग
जब दिखा , तन का पिंजर त्वचा सीमा से
बाहर निकला जा रहा , तब घर के कोने
में कंपित दीपशिखा –सी स्थापित कर
बाहर से बंद कर दिया घर का द्वार

विडंबना ही कहो , स्वयं प्रकृति कही जाने वाली
नारी के संग , विधु ने किया यह कैसा खिलवाड़
मानवी योनि में जनम देकर भी नारी को
दिया नहीं मानवी गौरव का अधिकार
कहा नव - नव छवि से दीप्त , कामना की यह
मूर्ति , जिसमें केंद्रीभूत सी है साधना की स्फ़ूर्ति
नर के स्पर्श से पूर्णता को पायेगी
वरना सह न सकेगी सुकुमारता का भार

जब कि वीरांगनाओं की वीरगाथा से
समय - सागर है भरा हुआ , मनु की
सतत सफ़लता की विजयिनी तारा
कभी सीता , कभी सावित्री , कभी द्रौपदी , कभी
अहल्या , कभी लक्ष्मीवाई , कभी बन
पद्मिनी , जीवन की आहुति देती आयी
है आज भी थार की रेत , पद्मिनी के
जौहर का शोला भभक रहा

पुरुष इंद्रियों को अपने हृदय की घनी
छाँह में थपकी दे - देकर , सुलाने वाली नारी
आँख , कान नासिका त्वचा पाकर भी
निर्जीव , गूँगी प्रतिमा - सी , नर द्वारा निर्मित
धूप - छाँह की जाली ओढ़े रहती खड़ी
जब कि वह जानती है , देह - आत्मा के
बीच की जो खाई है , उस पर मस्तिष्क प्रभा
का पूल संयोजित कर किया जा सकता पार
फ़िर भी देह - धर्म को छोड़ , सुनना चाहती
नहीं अपनी अंतरात्मा की पुकार , सोचती
नवीण सचेतना उदित करना है निराधार

कहती सदा से शिशु के स्वरूप ईश्वर को
दुनिया में जनम देकर लानेवाली नारी
केवल अपना मातृ धर्म को नहीं निभाती
बल्कि , पुरुष भाग का भी ढ़ोती भार
देव - दानव मनुष्यों से छिप - छिपकर
जिस शून्य में ईश्वर लेता आकार
वही नारी दुनिया में जीती विवश लाचार





कभी कभी आपके बगैर जिंदगी अधूरी सी लगती है ,
सब होते हैं पास में बस आपकी कमी सी लगती है ,
क्या गुनाह किया था जो आप हमसे रूठ गए ,
बस एक बात है कि आपके बगैर जिंदगी थमी सी लगती है ।





आसां नहीं खुद को मिटाना
झेल चुका होगा वो जमाने का ताना ।
ढ़ेरों उम्मीदें होंगी उन आँखों में ,
किसे पता था आँख मिचौली खेल जाएंगी
ये बीच राहों में ।
ख्वाब पूरे करने की थी ऐसी होड़
ख़बर तक ना लगी
कब कमजोर पड़ गयी सांसों की डोर ।
बस थोड़ा ही तो चाहा था अपने हक़ में
जीने देते न मुझे भी फक्र से॥







दिलों में आग है ।
जल रही जज़्बात है ।
सब तन्हा तन्हा है ।
मिल रहा न किसी ,
का साथ है ।
कुछ रह गए
कुछ चलें गए ।
मंजिलें पड़ी रही ,
कारवां बदल गए ।
दिलों की उलझन ,
और उलझती गई ।
तड़प मिलन की ,
और बढ़ती गई ।
पर शाम ऐसी आई की ,
महफिलें सजी , जाम छलके
फ़िर भी सब प्यासे रह गए ।
रब रूठा जग छूटा
हर तरफ मौत , का चित्कार है ।
सुलग रहे सारे जज़्बात हैं ।
दिलों में आग है ।
कर्मो की सजा है ,
या अधर्मों का ,
ये कोइ नहीं जानता ।
पर जिंदगी का हिसाब
हो रहा , ये हर कोई मानता ।
चारों तरफ़ दिख रही
मानवता का व्यापार है ।
न जाने कौन सा राज़ है ।
धधक रहीं आग है ।
दिलों में आग ही ,
आग है ।
दिलों में आग है ।





हमेशा किसी की साथ की ,
बहुत जरुरत है न ?
ऐ जिंदगी ।
अकेले मे जीना ,
बहुत कठिन है न ?
ऐ जिंदगी ।

कभी अपनों को पराया और
परायों को अपना कहलाना
जैसे एक नदी को ,
अपने अस्तित्व को छोड़ समुद्र में मिल जाना ।

कच्ची उमर में बड़े ख्वाब देखना ,
जैसे एक छोटी चिड़ियाँ का ,
पहली दफा पंख फड़फड़ाना ।
तुने ही सिखाया ,
है न जिंदगी ?

आज एक सीढ़ी और चढ़ना ,
ऊंचाई की ओर
जैसे पुराने यादों को छोड़ ,
नयी यादें बटोरना ।
सबकुछ सिखाया है तुने ही ,
ऐ जिंदगी ।





सच से इतनी दूरी क्यों
नाजायज मंजूरी क्यों

अपनों को अपनाने में
बोल रहे मजबूरी क्यों

काला चश्मा आँखों पे
तुमको आज जरूरी क्यों

लहजा आज सियासत का
है दो धारी छूरी क्यों

सरकारी हर काम यहाँ
होती खाना पूरी क्यों

हक से हरदम चौथाई
देते हो मजदूरी क्यों

तुमको क्या मालूम नहीं
आँखें ये सिन्दूरी क्यों

उम्मीदों के चेहरे पर
है इतनी बेनूरी क्यों

दागी दामन दिखता है
कहते हो कर्पूरी क्यों





प्रिय तुम्हारी प्रतीक्षा में !
जला देतीं हूँ कुछ चिराग ,
तुलसी के आसपास !
भर जाता है , रोम रोम में ,
तुलसी की सुरभि से लिपटा ,
तुम्हारा भाव !
पत्तियों की ओट से झांकती
जलती लौ !
हर लेती है मेरा हर अभाव !
मेरे पास रह जाता है ,
मेरे शब्दों का पल्लव
स्वप्कोष का कलरव !
तुम्हारे बिना
मेरा यूँ बीतना !
अपने प्रेम के दरख्त को ,
आवेगों से सींचना !
मुझे सहेज लेती हैये भक्ति ,
जीत लेती है मुझे
तुम्हारे नेह की
अकल्पित दृष्टि !
मेरी मूक पलकों से
बह पड़ती है
तुम्हारे निश्छल वियोग की
अभिव्यक्ति !
छलछला पड़ती है
मेरे साथ साथ ,
तुम्हारी सुरभित
स्मृतियों से ढकी
संपूर्ण सृष्टि !






जान तेरी भी मुझको प्यारी है ।
जिम्मेदारी तो जिम्मेदारी है ।

क्या पता कब ये छूट जाएगी ।
सांस की यार जो सवारी है ।

दर्द से हैं भरी - भरी आंखें ।
दर्द में कायनात सारी है ।

वो हमारी तरफ चला आए ।
दर्दमंदों से जिसकी यारी है ।

तुम जिसे सोच भी नहीं सकते ।
रात वो जागकर गुजारी है ।

दर्द कुछ देर साथ रह मेरे ।
आज की रात मुझपे भारी है ।





हां मैं तुमसे मिलने जरूर आऊंगा
तुमसे जरूर मिलूंगा
मगर एक सामान्य भाव लिए
बेताब ना दिखूगा तुमसे मिलने को
तुम्हे देखूंगा बेस्वाल की निगाहें मिलाकर
चेहरे पर भी रखूंगा शून्य भाव
तुमसे मिलकर करूंगा बातें
जाहिर नहीं करूंगा दिल का हाल
कैसे बीते जिंदगी के इतने साल
गिला नहीं करूंगा तुमसे किसी बात का
कोई शिकवा कोई शिकायत भी ना करूंगा
तुम्हें मिलने के बाद लौट आऊंगा
सामान्य कदमों से
दूंगा आखरी विदाई
सिर झुकाकर सलाम करूंगा
बार - बार पीछे मुड़ कर भी
नहीं देखूंगा
तुमसे बिछुड़ने के बाद





ऐ - काश के प्रकृति से हमने यूँ खेला ना होता ।
तो आज ऑक्सीजन की कमी का दर्द झेला ना होता॥
ऐ - काश के प्रकृति से हमने यूँ खेला ना होता ।
चन्द पैसों के लालच में
स्वच्छ पर्यावरण में प्रदूषण रूपी जहर घोला ना होता
तो आज ऑक्सीजन की कमी का दर्द झेला ना होता॥
ऐ - काश के प्रकृति से हमने यूँ खेला ना होता ।





रास्ते में मिले मुसाफिर अक्सर
बीच सफर में साथ छोड़ देते हैं ।




महफ़िल मेरे दम से महफ़िल फिर भी मुझ में
एक भयानक तन्हाई भी पोशीदा है





यादों की महफ़िल में खो कर
दिल अपना तन्हा तन्हा है



बे - मक़्सद महफ़िल से बेहतर तन्हाई
बे - मतलब बातों से अच्छी ख़ामोशी





महफ़िल वही मकान वही आदमी वही
या हम नए हैं या तिरी आदत बदल गई



ग़ैर लें महफ़िल में बोसे जाम के
हम रहें यूं तिश्ना - लब पैग़ाम के





ज़रूरी क्या हर इक महफ़िल में बैठें
तकल्लुफ़ की रवा - दारी से बचिए



महफ़िल महफ़िल सन्नाटे हैं
दर्द की गूंज पे कान धरे हैं





तन्हा तन्हा दुख झेलेंगे महफ़िल महफ़िल गाएंगे
जब तक आंसू पास रहेंगे तब तक गीत सुनाएंगे



ख़ुद अपनी महफ़िल में था पराया
कि एक मैं ही था बिन - बुलाया





महफ़िल से फिर तन्हाई तक आने में
वक़्त लगेगा ख़ामोशी अपनाने में



बे - मक़्सद महफ़िल से बेहतर तन्हाई
बे - मतलब बातों से अच्छी ख़ामोशी





महफ़िल वही मकान वही आदमी वही
या हम नए हैं या तिरी आदत बदल गई



ग़ैर लें महफ़िल में बोसे जाम के
हम रहें यूं तिश्ना - लब पैग़ाम के





ज़रूरी क्या हर इक महफ़िल में बैठें
तकल्लुफ़ की रवा - दारी से बचिए



महफ़िल महफ़िल सन्नाटे हैं
दर्द की गूंज पे कान धरे हैं





तन्हा तन्हा दुख झेलेंगे महफ़िल महफ़िल गाएंगे
जब तक आंसू पास रहेंगे तब तक गीत सुनाएंगे



ख़ुद अपनी महफ़िल में था पराया
कि एक मैं ही था बिन - बुलाया





महफ़िल से फिर तन्हाई तक आने में
वक़्त लगेगा ख़ामोशी अपनाने में



मैं मुसाफिर तू मेरी मंजिल
इश्क करना तुझे मेरी इबादत
तू बहता सागर तो मैं लहर
तू आरजू मेरी पर बेखबर ।






मानवता के उद्गम से
सृष्ठी के प्रारंभ से ,
अंधकार मानव मन से
जला ज्योत भगाती है ।
तो पढ़ लो भईया
पढ़ लो भैया
क्योंकि यह शिक्षा है
ये हर अधिकार दिलाती है ।
शिक्षा से हर ग्रह कटे ।
शिक्षा से सारे दुख छटें ।
लोगो में खुशियां बटें ।
ये कर्म पथ को सुगम बनती है ।

दोनों हाथों से बटोर लो ,
क्योंकि यह शिक्षा है
जो हर अधिकार दिलाती है ।
जड़ चेतन मन
प्रज्वलित उद्वेलित कर देती
व्याधि संताप सब हर लेती
दामन में खुशियां भर देती ।
दुनियां सारी कदमों में कर देती ।

इसे जितना बांटो
उतना बढ़ जाती है ।
तो पढ़ लो भईया पढ़ लो ।
क्योंकि शिक्षा अधिकार दिलाती है ।

देश समाज हर कुनबे को
जीवन की सच्ची राह ,
दिखती है ।
शिक्षा अधिकार दिलाती है ।





चलो जलाएं दीप , मधुर संगीत ,
भरें सुर सीप ,
आज की भोर निराली है ,  ,
अरे कूंजे मोर चकोर लगे सब सृष्टि रुपाली है ।

जब भाए मन को मीत , बढ़े तब प्रीत ,
नवल नव गीत ,
बजाए उपवन ताली है ,  ,
अरे गाए दादुर गीत दर्द से मनवा खाली है ।

सूना है मन का छोर , नयन की कोर ,
प्यार की ओर ,
लगे यह जीवन जाली है ,  ,
जो दर्दों में रहा बीत उसे क्यों मिली खुशहाली है ।

प्रेमी प्रीतम के संग , चढ़ाए भंग ,
बजे मृदंग ,  ,
जो खुद बगिया का माली है ,
अरे कमल खड़ा है दूर बजाए जमकर ताली है ।

यह जीवन की है डोर , कभी है रात कभी है भोर ,
मचाए शोर यह मन के चोर ,  ,
कि जैसे रात यह काली है ,
अरे धर्म - कर्म गये भूल , चढ़ी मन को दीवाली है ।





खुशियों में तो हर कोई शरीक होता है
गम में तो अपना साया भी साथ छोड़ देता है ।





सारी दुनिया समझ नहीं सकती ।
हमने ख़ुद को अगर नहीं समझा ।





कुछ देर प्रकृति के साए में , बीते जो पल मनभाये से
अब तलक उसी में खोए हैं , ये दो नैना भरमाये से
रंगों का एक सुंदर उपवन , हो उठा देख कर पुलकित मन
कुछ दूर डाल पर विहग एक था रहा निरख सौंदर्य विशेष
विस्मय से भरी उन आँखों में , देखा मैंने कौतूहल विशेष
मैं एकाएक उधर घूमी , जिस ओर नजर उस खग की
कुछ काले - भूरे सघन मेघ , नभ के आँचल में छाए थे
पल भर में लगे बरसने वो , हौले - हौले अलसाये से
वर्षा की बूंदों से डर कर , उड़ चला विहग पर फैला कर
मैं भी कुछ देर वहाँ रुक कर , भीगती - भागती आई घर





सब कहते हैं अलग हो तुम ,
अब इनके जैसे कहां से लाऊं ।

इस बेरंग दुनिया में ,
मैं रंग कहां से लाऊं ।

है समर यहां ,
खुद को बड़ा दिखाने का ।

इस भीषण समर में ,
शांति कहां से लाऊं ।

सब कहते हैं अलग हो तुम ,
अब इनके जैसे कहां से लाऊं ।





मैं अम्बर , मैं सितारा हूँ ,
मैं ही चाँद और तारा हूँ ।
धरती का नजारा हूँ ,
मैं ही जल की धारा हूँ ।
हवा मैं फ़िज़ा हूँ ,
मैं ही मौसम का इशारा हूँ ।
मैं फूल हूँ मैं ही खुशबू हूँ ,
मैं ही ज़न्नत का नजारा हूँ ।





उधार की जिंदगी
उधार के तोहफें हैं ।
मुस्कान से कुछ खरीद
लो तो सब अपना है ।
नहीं तो जग में
सब कुछ बेगाना है ।







इंसानियत की अहमियत
काम आयेगी तेरी पहचान
को चार चांद लगाएगी
लिपटाकर इंसानियत रखले
दुनियां तेरी मुरीद हो जायेगी
पकडंडियों पर चले या तू
चले डामर की सड़क पर
रहे गाँव में या शहर के बंगले में
इंसानियत दुनियां में तेरी
अलग पहचान बनायेगी
तेरे अंदर के आदमी को
इंसानियत तुझे इंसान बनायेगी





आकस्मिकता के विदीर्ण कण से बना
लाचार मनुज की करूण पुकार
जब क्षितिज कूल से टकराकर
धरा पर लौट आने लगी बार - बार
तब , मरण सेवित मनुज सोचने लगा
एक तो सृष्टि ने , मर्त्त मनुज के लिए
तिमिरपूर्ण संसार गढ़ा , उस पर
पीड़ा की कसौटी पर न खड़ी उतरे कभी
नियमहीन जनम - मरण को भरा

सोचा ! मनुज मन की वेकली , अंतर के
अंधेरे में उठकर , तड़प - तड़पकर रह जायेगी
न पूछ सकेगा कभी , तुमने मनुज को धरा पर
न भेजकर , अनंत में रहने को क्यों नहीं दिया
जहाँ दीप्त पौरुष का चमत्कार , सूरज बन चमक रहा
यहाँ तपन में शीतल समीर है मंद पड़ा

मृतकों के इस अभिशप्त महीतल पर
अनास्तित्व धू - धू कर नाच रहा
वाष्प बन उड़ जाऊँ न कहीं
सिंधु उत्ताल , चिंतित हो गरज रहा
जीवन के उषा काल में ही त्राहि - त्राहि
कर त्रस्त जीवन मिटा जा रहा

अनाहूत ही तुमने डरपोक , निबल
असहाय मनुज को , अम्बर से उड़ाकर
अपने राशिकृत , रहस्य मरीचिका में
लाकर , खड़ा कर दिया और कहा
मनुज आँखें खोलो , कुमुद फ़ूलों को
अपनी अँजली में भर –भरकर खेलो
भाग्य तृषा वृथा रहे न वंचित
बह रहे , जीवन रस को छू लो

देखते नहीं नित नर्तन में , निरत प्रकृति
कैसे भू - प्रांगण को अपने शुभ्र हास्य
से अभिषेकित करने गल - गलकर
सिंधु जल संग मिलकर बही जा रही
तुम भी इस ज्योतिर्मयी सरिता में स्नान कर
पाप - पुण्य की तरह पावन हो जाओ
जीवन नदिया के चटुल धार में जीर्ण है देह - तरी

पीड़ा के अधिकारी मनुज , यह मत पूछ , तुमको
अपनी पीड़ा कहने का अवकाश क्यों नहीं मिला
ऐसे भी विधि के विधान में , त्रुटियाँ निकालने का
अधिकार , देवताओं के सिवा तुमको किसने दिया
पूछना है तो जगत की बात पूछो , मन को
हर्षित करता रंग और खुशबू , उसकी बात करो
अम्बर को छानने , इन्द्रपुर के सम्मान की
धज्जियाँ उड़ाने का अधिकार , तुमको किसने दिया

देखते नहीं अतल अनंत शून्यता के
महाकाश में , सूरज - चाँद - तारे सभी
काल की लतिका - सा कैसे लटक रहे
जिससे लगकर क्षण मुहूर्त संवत
शताब्दी , सभी बूँदों –सा झूल रहे

मनुज जिस व्योम को छूने ललक रहा
जिसे अपने जीवन उत्स का उदगम समझ रहा
वहाँ कोई अमृत की सरिता नहीं बहती
वह तो पंचभूत का मिश्रण है जो
तारे बन जुगनू – सा चमक रहा
और सिंधु के जाल फ़ेन - सा , कुटिल काल
अपने दुर्धर पदचापों से , धरती को कंपित कर
सृष्टि को मिटाने दौड़ लगा रहा

बहुत सोच - समझकर मैंने विश्व को रचा
तलवासी के विषक्त श्वासों की गति से
हवा घनीभूत हो रुद्ध न हो जाये
मैंने तलवासी जलचर को जीवन पर्यंत
केवल निकलने - उतराने का अधिकार दिया
वरदान बने जीवन मनुज का , सब
ताप शांत हो , वन को हरित , शीतल बनाया
अंधेरी गहरी नदियों में बसता , आदिम तम
सोच वृथा ही तुमने , सृष्टि को बदनाम किया






नेताजी ! तुम्हारी उल्लसित आँखों को
दीख रहा जो झूलता हुआ कुसुमित स्वर्ग
वह स्वर्ग नहीं है , जनता की आशा है
कराह रही भारत माँ की अभिलाषा है
और है , महासुख के तप का उत्सर्ग

विदा हो गए जो , असमय ही दुनिया से
छोड़ गए सदा के लिए हम सब का साथ
उनके बूढ़े पिता की भग्न आर्त पुकार है
मातृ सुख की वेदना है , वैधव्य का चित्कार है
देखा न कभी जो सिवा किस्मत का रोना
उस अनाथ का दुख आँसुओं का ढ़ार है

और है जो मनुज के पाँव तले
मर्दित होते देख मनुज का मान
आदमी के लहू से आदमी का स्नान
महल त्याग , दुग्ध फ़ेन शैय्या को छोड़
तृणाहार वन - वन भटकते रहे , जुड़ा न पाये
एक पल भी , सुधा वृष्टि के बीच , अपना प्राण

मिटे व्यथा तिमिर वन की
जनगण का हो कल्याण
कुसुमाकार के कानन के
अरुण पराग पटल छाया में
सरिता तट का हो क्षितिज प्राण

शून्य प्रांत के रज कण से माँग , मेरे
दुर्बल प्राणों के रंध्रों में , जहाँ - जहाँ भी भरा हुआ है
नैराश्य तिमिर का घन अंधकार
हटाकर उसे भर दो उसमें , श्रद्धा–भक्ति की नवज्योति
जिससे सुशीतलकारी शशि से , सुधा की बूँद माँगकर
दहक रही क्षुधाग्नि में भारत माँ के प्राणों को
माणिक सरोवर का अमृत जल पिलाकर दिला सकूँ त्राण

नेताजी छोड़ भ्रांति , बल के सम्मुख
विनत भेड़ सा अम्बर शीश झुकाता है
अरे सभ्यता के प्रांगण में गरल बरसाने वाले
दीन , दुखी , असहाय पर अत्याचार क्यों करता है
अमृत को खुद पान कर , पात्र जनता के आगे लुढ़काता है
यह तुम नहीं , तुम्हारा अहं कराता है
ओ मखमल भोगियो , रक्त - मांस से बने दुराचारी देवता
श्रवण खोलो , सुनो , विकल ये नाद कहाँ से आता है
कौन दूर के गली - कूचों में चिल्लाता है
किसकी लुटी जा रही इज्जत , कौन जलाहार जीता है

मत भूल वाणी विहीन की व्यथा को
विप्लवी का जब खुलता नहीं कंठ , तब
क्रोध से मुद्रित कपाट को तोड़ डालता है
यह अम्बर तल के फ़ूलों की झंकार नहीं है
यह बादल में छिपी शम्पाओं की कड़क है
जो अपनी पीड़ा , जग को बता न सकी
अब उसका दर्द , बाहर निकलने अकुलाता है

इसलिए हे मनुज विप्र , मानवता के निर्मम शिक्षक
चिर अन्यायी , क्रूर प्रहरी बन , जनता को दुधमुँही जान
मत सौंप उसे , कल्पना ले खिलौने का कोई सामान
अन्यथा जनता को कर शोषण से निखर रही जो तुम्हारे
अंगों की मांसल शोभा , वह घर अंधकार की छाया बन
तुमको निगल जाएगा , चलेगी न वहाँ तुम्हारी कोई आन






कोरोना बहुत कुछ सिखला गया ।
कुछ अन्जानों को अपना - सा ,
और कुछ पहचानों को धुँधला - सा गया ।

कीमत क्या है इंसान की ?
इस भयावह वक्त में इंसान ही बतला गया ।
बची रहे अपनी ही जान ,
रिश्ते - नातों , जान - पहचानों को झूठला गया ।

आज चिकत्सक रोगी से दूर भागता है ।
और मोहल्ले , पड़ोस में ,
सहानुभूति के बजाय केवल भय जागता है ।
चिन्ता है सबको खुद की जान की ,
दूसरे की जान के लिए कौन दुआ मांगता है ।

पर जहाँ में ईश्वर भी रहते हैं ,
वे बिल्कुल इन्सानों की तरह दिखते हैं ।
जो बिना स्वार्थ के चुपके से आते हैं ,
और तुम्हें हिम्मत देकर इन्सानियत सिखलाते हैं ।

कोरोना बहुत कुछ सिखला गया ।
कुछ अन्जानों को अपना - सा ,
और कुछ पहचानों को धुँधला - सा गया ।







दूर रह कर भी मां सब कुछ समझ जाती है ।
मां अनिल बच्चे की नस नस पहचानती है ।







शादी के मंडप से जब तेरी डोली उठी थी ,
तो बहुत रोया था ये मेरा दिल
इस दिल जा रोना भी लाज़मी था
क्योंकि दिल ने दिल से बेतहाशा
मोहबत की थी ।







एक शहर था यहाँ बरसों से बसा ,
यहीं तो था उसके घर का पता ।
वो शहर अपने घर से बेदखल हो गया ,
या शायद एक दिन लापता हो गया ।

मायूस हो चला था मेरा अज़ीज़ क्योंकि ,
बदलते बिगड़ते रहे हालात सभी ।
कई दिनों तक झूझता रहा ,
सवालों के जवाब खोजता रहा ।

अब न रहा वो दौर , न वो ठौर - ठिकाने ,
नाम भी बदल गए थे सब पुराने ।
इमारतें जो थी उसका अस्तित्व , उसकी पहचान ,
खंडहर बन चुकी थी इस दौरान ।

तालीम के ऊँचे महकमे सभी ,
बन गए थे सियासी जंग के मैदान ।
महफ़िलों में भी वो बात कहाँ रह गई थी ,
अब तो माप तोल कर बातें हुआ करती थी ।

बेरुखा हो गया था हर शख़्स इस कदर ,
न परवाह थी उसकी , न ही फिकर ।
अच्छे खासे शहर की सरे आम ,
शख़्सियत जो ख़ास थी , वो आम हो गयी ।

अपने ही घर में अजनबी बन गया ,
अच्छा ही हुआ यहाँ से चला गया ,
वो मेरा अज़ीज़ हम सबसे जुदा हो गया ,
हाँ , मेरा शहर गुमशुदा हो गया ।








खुद से बेखबर मैं
आज भी तुम्हें याद करता हूं
अपने मंजिल से बेखबर
खुद को बर्बाद करता हूं








पवन करे शोर ,
कोयल की मधुर गुंजन ,
मयूरा नाचे भोर ,
चिड़िया की चीं - चीं सुनकर ,
मन बहलाए घन - घोर ।
बरसात आई झूम के१ ।

गरज रहे हैं तीव्र ध्वनि से ,
कड़क रही है बिजली तेज ,
कंपन देते हृदय के नीचे ,
सूरज की लालिमा के बीच ,
इंद्रधनुष मन मोह रही है ।
बरसात आई झूम के२ ।

अमृत की बूंँदें झड़ते ही ,
फुदक - फुदक कर मेढ़क टर्राते ,
निष्ठुर मौसम के तप से ,
व्याकुल मन तरल हो जाते हैं ,
भीग - भीग कर जीव - जन्तु नहाते ।
बरसात आई झूम के ३ ।

ताल सरोवर जल से भर जाते ,
सूखी नदिया भी उफनाती ,
प्यासी धरती बरसात के जल से ,
खेत - खलिहानो में खुशहाली लाते ,
पेड़ - पौधों में हरियाली आई ।
बरसात आई झूम के४ ।

कोई ओढ़े चुनरी ,
छतरी ताने सिर के ऊपर ,
झटपट दौड़ बच कर आते ,
कागज की नाव बहाने को ,
बच्चे आये नहाने को ।
बरसात आई झूम के५ ।







लब मेरे जो कह ना पाये
समय उसे बतलायेगा
अलग - अलग सब बात है करते
समय सत्य समझाएगा
चल्त चला चल गरिमा पे अपनी
फिर ना ठोकर खायेगा
मत गवाना स्वाभिमान तू
वरना कहीं का ना रह जाएगा
लब मेरे जो कह ना पाये
समय उसे बतलायेगा
मत डिगना तू राह से अपनी
फिर मंज़िल पा जाएगा
हौसला रख , हिम्मत रख तू
धैर्य के साथ बढ़ा चल अब तू
फिर क्या ना पा जाएगा
सत्य का साथ भले मुश्किल है
झूठ कुछ दिन का डेरा है
सत्य के साथ चला चल अब तू
ईश्वर को पा जाएगा
लब मेरे जो कह ना पाए
समय उसे बतलायेगा ।








अगर जिद्द ना होती तो दशरथ माँझी ना होते ,
अगर जिद्द ना होती तो महात्मा गॉंधी ना होते ,

अगर जिद्द ना होती तो मेवाड़ी इतिहास ना होता ,
अगर जिद्द ना होती तो राणा का स्वाभिमान ना होता ,

अरे जिद्द ना होती तो भगत सिंह फ़ांसी के फंदे ना चूमते ,
और अगर जिद्द ना होती तो हम भारत आजाद ना होते ।

जिद्द अच्छी हैं
अगर ख़ुद से ख़ुद की बेहतरी के लिए की जाए ।







छोड़ के रास्ते से अलग हो गए ,
तुझ से बिछड़ के हम मर गए ।
जाने कहाँ मुलाकात हो तुमसे
अब तो तुझसे मिलके हम अमर हो गए ।
मेरे ज़ख़्मों को मैंने भरने न दिया ,
तुने आके जो मरहम दिया ।
जिनको रखना था हरा हरा ,
उसको तुने भर दिया ।





मां का आना , सुबह उठाना ।
पिता का आना , मुझे नहलाना ।
स्कूल मुझे अच्छा लगता था ।
चाचा का आना , ए बी सी डी सिखाना ।
चाची का आना , होमवर्क कराना ।
स्कूल मुझे अच्छा लगता था ।
भैया का आना , पेंसिल पकड़ाना ।
दीदी का आना , स्कूल ले जाना ।
स्कूल मुझे अच्छा लगता था ।
स्कूल जाना , दोस्त बनाना ।
मिलकर गाना , खूब नाचना ।
स्कूल मुझे अच्छा लगता था ।
टीचर का आना , हम सबको पढ़ाना ।
कविता सुनाना , चित्र बनाना ।
स्कूल मुझे अच्छा लगता था ।
बादलों का आना , पानी बरसाना ।
मेढकों का गाना , बच्चों का चिल्लाना ।
स्कूल मुझे अच्छा लगता था ।
छुट्टी हो जाना , सबको बताना ।
घर को जाना , कल फिर आना ।
स्कूल मुझे अच्छा लगता था ।
दादा ने ठाना , कंधे पर बैठाना ।
दादी ने माना , बाहर घुमाना ।
स्कूल मुझे अच्छा लगता था ।
मामा का आना , छुट्टी में जाना ।
मामी का खाना , मन को भाना ।
स्कूल मुझे अच्छा लगता था ।
नाना से जाना , छोटी साइकिल चलाना ।
नानी का गाना , सुनकर सो जाना ।
स्कूल मुझे अच्छा लगता था ।






हम उस स्कूल/कॉलेज में पढ़ते थे ,
जहां हम खुद गिरते खुद संभलते थे ।
सारे बच्चे कंप्यूटर सीखने जाते ,
हम उसमें भी छुपकर गेम खेलते थे ।

होमवर्क पूरा करने पर ,
टीचर शाबाशी नहीं हमारा
पूरा करते थे ।

वहां सारे टीचर अच्छे दोस्त की तरह ,
हमारे रूठने पर मनाते थे ।
हमारा पढ़ने का मन है या नहीं पूछ कर पढ़ाते थे ।

हर तरफ खुशियां थी जन्नत वाला माहौल था ।
कोई भी गम हो या प्रोब्लम ,
के थ्योरम से ही हल होता था ।
टीचर हो या बच्चे सब का निक नेम जरूर था ।

स्कूल में सिर्फ हमारा सेक्शन का ही नाम था ।
और हम सब के कारण बदनाम था ।
ज्यादा होने पर टीचर हमें
अपने बेटों की तरह समझाते ।
सारे टीचर को हमसे भले ही शिकायत ,
हम पर ही उनका उम्मीद और गुमान था ।

जिस दिन सारे बच्चे आते उस दिन
हम दोस्तों का महफिल जमता था ।
हर तरफ खुशियों का समंदर बहता था ।
उससे बचने वाला ही पहले डूब मरता था ।
हम खुशमिजाज परिंदे बन हर रोज उड़ते थे ।
वो सिर्फ स्कूल/कॉलेज नहीं था ।
वो खुशी भरा खुला आसमान सा था ।






धरती का आंगन इठलाता
शस्य श्यामला भू का यौवन
अंतरिक्ष का हृदय लुभाता ।

जौ गेहूं की स्वर्णिम बाली
भू का अंचल वैभवशाली
इस अंचल से चिर अनादि से
अंतरंग मानव का नाता ।

आओ नए बीज हम बोएं

युगों के बंधन खोएं
भारत की आत्मा का गौरव
स्वर्ग लोग में भी न समाता ।

भारत जन रे धरती की निधि ,
न्यौछावर उन पर सहृदय विधि ,
दाता वे , सर्वस्व दान कर
उनका अंतर नहीं अघाता ।

किया उन्होंने त्याग तप वरण ,
जन स्वभाव का स्नेह संचरण
आस्था ईश्वर के प्रति अक्षय
श्रम ही उनका भाग्य विधाता ।

सृजन स्वभाव से हो उर प्रेरित
नव श्री शोभा से उन्मेषित
हम वसुधैव कुटुम्ब ध्येय रख



बिटिया जीतिस चांदी , मगन है सारा देस ।
मीराबाई कय दिहिन , उत्तम श्रीगणेस ।






क्यूं चाहतें गुम है मेरी ,
क्यूं ख्वाइशे कम हैं मेरी ।
चाह कर भी मैं कुछ न कर सकूं ,
क्यूं पल–पल घुट–घुट मैं जीयु ।
जीनें की ख्वाईश हैं ज़िंदगी ,
फिर क्यूं सहमें से हैं कदम ।
खोए–खोए अरमां है मेेरे ,
न जानें क्या चाहत है मेरी ।
सोचूं रुक कर इक पल मैं ज़रा ,
मिल जाए वो पल वो घड़ी ,
जिस में हो हर पल वो मेरा ,
जो चाहूं मैं पालूं वो सभी ।
पाजाऊं एहसास मैं फिर वहीं ,
कि जिंदा हूं मैं तो अभी ।
राहों में क्यूं कांटें हैं बिछे ,
क्यूं हैं भूल–भुलैया ज़िंदगी ,
हर पल डर क्यूं लगता हैं मुझे ,
रुक जाए न सांसें अब यहीं ।





छोटी सी है ज़िन्दगी ,
हर बात में खुश रहो ,
जो चेहरा पास न हो ,
उसकी आवाज़ में खुश रहो ,
कोई रूठा हो तुमसे ,
उसके अंदाज़ में खुश रहो ,
जो लौट के न आने वाला ,
उनकी याद में खुश रहो ,
कल किसने देखा है ,
अपने आज में खुश रहो ,
तप्ती धूप में भी ,
छाँव की आस में खुश रहो ,
बहुत पहले ही ,
क़दमों की आहट को जान लो ,
इस ज़िन्दगी को ,
बहुत दूर से पहचान लो ,
छोटी - छोटी खुशियों में जिंदगी को ढूँढ लो ,
तुम सीख लो हर हाल में गमों मे भी मुस्कुराना ,
परवाह नही चाहे कहे कोई ,
तुम्हें पागल दीवाना ,
जलाकर खुद को रोशनी फैलाना सीख लो ,
गमों को सह कर भी खुशियां लुटाना सीख लो ,
खुद पर हँसकर दूसरों को हँसाना सीख लो ,
दूसरों को बदलने की छोड़ ,
खुद बदल जाना सीख लो ,
यही है ज़िन्दगी के कुछ ख़्वाब ,
उम्मीदें और हसीन लम्हे ,
खुशियाँ बाँट कर उसी में लुत्फ़ उठाना सीख लो ।




अब समझ में आया , इस दुनिया का रचयिता
मनुज को धरा पर भेजने से पहले , गगन को
भेद , चिर जागृत शिखा , सूरज को क्यों गढ़ा
उर में तृषा , मूक प्राण में वाणी को क्यों भरा
आहत मन की आँखों में , लोलुपता को भर
असहाय मनुज का मेला , यहाँ क्यों लगाया

सोचा दो घड़ी भी मानव की वेदना रहित न बीते
हर भोर , एक नया सवाल लेकर हो खड़ा
अश्रु पोछ , पत्थर – पहाड़ों से बातें करे
मिले न कभी मैत्री की शीतल छाया
युग - युग का यह पथिक भ्रांत , जिसे दवा
समझ पीये , वही बने इसकी अनंत पीड़ा

देख कुसुमित फ़ूलों की छाँह
मनुज ठहर न जाये कहीं
कुसुम - कुसुम में वेदना को भरा
जीवन - मृत्यु के बीच प्राण को लाया
कहा ! अग्नि देवता दया करेगा
तुम्हारी चिता पर , काया तो जलेगी
मगर बचा रहेगा , प्राण तुम्हारा
क्योंकि हम नहीं चाहते जीवन को
अंत मिले , माना , दाह्यमान मनुज का
जीवन है , मगर मनुज , देह तक ही जले

साँस - साँस पर बोझ भारी बना रहे
उसने ऊपर व्योम , नीचे पाताल को रचा
उर - उर में फ़ूलों के कुटिल विशिखों को भरकर
कर्मभूमि के थके पथिक से कहा , परदेशी !
कुछ पल बैठ यहाँ , निज श्रांति मिटा
और बता , किस किनारे नाव लगाऊँ , देखो
ऊपर आकाश की ओर , सूरज ढलता जा रहा

मगर यह न पूछ सके मनुज कभी , मालिक !
तुम्हारी महफ़िल में है और क्या - क्या छुपा
मैं दूर देश का यात्री हूँ , पल दो पल
ठहरना था चाहता , मिलते ही आदेश
तुम्हारा , चला जाऊँगा यहाँ से
बजा शंख , मेरा कारवाँ आगे निकल जा रहा







एक दूजे पे दोनों फ़िदा हो गए
चन्द लम्हें न गुज़रे जुदा हो गए
राधिका राजरानी बनी ना मगर
प्रेम पाकर के मोहन ख़ुदा हो गए








पास नदिया है प्यास को बुझाने के लिए ।
है समंदर सब नदियों को पचाने के लिए ।

दोष उसका भी नहीं शायद है दरियादिली ।
इतना तो चाहिए ही उसे लहराने के लिए ।

आग उसकी नहीं दिखती कभी ज़माने को ।
वह कभी आता नहीं दुखड़े सुनाने के लिए ।

ख़ारा कह देना आसान तो बहुत है लेकिन ।
ज़िगर चाहिए बड़े गंदसे पी जाने के लिए ।

रत्न लुटे अश्क़ झरे अनिल हम हुवे ख़ारे ।
दुनिया तो है हंसके तोहमत लगाने के लिए ।







एक शहर था यहाँ बरसों से बसा ,
यहीं तो था उसके घर का पता ।
वो शहर अपने घर से बेदखल हो गया ,
या शायद एक दिन लापता हो गया ।

मायूस हो चला था मेरा अज़ीज़ क्योंकि ,
बदलते बिगड़ते रहे हालात सभी ।
कई दिनों तक झूझता रहा ,
सवालों के जवाब खोजता रहा ।

अब न रहा वो दौर , न वो ठौर - ठिकाने ,
नाम भी बदल गए थे सब पुराने ।
इमारतें जो थी उसका अस्तित्व , उसकी पहचान ,
खंडहर बन चुकी थी इस दौरान ।

तालीम के ऊँचे महकमे सभी ,
बन गए थे सियासी जंग के मैदान ।
महफ़िलों में भी वो बात कहाँ रह गई थी ,
अब तो माप तोल कर बातें हुआ करती थी ।

बेरुखा हो गया था हर शख़्स इस कदर ,
न परवाह थी उसकी , न ही फिकर ।
अच्छे खासे शहर की सरे आम ,
शख़्सियत जो ख़ास थी , वो आम हो गयी ।

अपने ही घर में अजनबी बन गया ,
अच्छा ही हुआ यहाँ से चला गया ,
वो मेरा अज़ीज़ हम सबसे जुदा हो गया ,
हाँ , मेरा शहर गुमशुदा हो गया ।







अरे मानव
अहंकार तू क्यों करे ?
किस बात पर ?
कोई भी खुश नही
रह पाया है अहंकार पर ।

तन पर जो करे अपने रूप का अहम
यही तो है मानव का सबसे बड़ा वहम ।
अंत समय ये ना साथ जाएगा
ये एक दिन माटी में मिल जाएगा ।

अरे मानव
अंहकार तू

दौलत पर जो करता है अभिमान ,
कुछ समय के लिए मिलता है ऐशोआराम ।
हर समय ये धन दौलत काम न आएगा ,
अर्थात कोरोना काल में सबने यथार्थ देख भी लिया
अंत समय तू खाली हाथ जाएगा ।

अरे मानव
अहंकार तू

महाज्ञानी रावण ने अहम में आकर
अपने ही कुल का किया था नाश ।
महाप्रतापी कौरवों ने भी
अपने कुल का कर दिया विध्वंश ।

अरे मानव
अहंकार तू

जीवन तेरा बुलबुला पानी
अब तो समझ ले तू ये प्राणी ।
अहंकार में न कर नादानी ।
जरा तू सोचविचार ले प्राणी ,
क्या रह जायेगी तेरी निशानी ?
इसलिये
प्रेम भाव और कर्म , धर्म से
सबको अपना बनाले प्राणी ।
अंत समय तक याद करंगे ।
बस यही रह जायेगी तेरी कहानी ।








कल एक बात सुनने में आई है ,
शर्मा जी की तबीयत कुछ दिमागी तौर पर पगलाई है ,
और पागल खाने की टीम शर्मा जी को लेने उनके घर आई है ।
बात सुन कुछ हमारा दिल भी पगला गया ,
हमने भी शर्मा जी को देखने का मन बना लिया ,
और पागल खाने की तरफ अपना पहला कदम बढ़ा दिया ,
अंदर का कुछ अजब ही नजारा था ,
ये पागल खाना तो अपनी दुनिया से भी प्यारा था ,
इन पागलों की कुछ दुनिया ही न्यारी थी ,
इनकी दुनिया तो अपनी दुनिया से भी प्यारी थी ,
एक , दूसरे को अपने हाथों से खाना खिला रहा था ,
दुसरे की तो कुछ बात ही निराली थी ,
औरों की तबियत उसे अपनी से कुछ ज्यादा ही प्यारी थी ,
छल - कपट और लालच की , न थी कोई यहाँ जगह ,
आज में जीना मुझे उन्होंने ही सिखाया था ,
कल क्या होगा ये सोचना मैं पीछे छोड़ आया था ,
काश ये बाहरी दुनिया भी इतनी प्यारी होती ,
न छल होता , न लालच , न होती किसी से रुसवाई ,
काश ये दुनिया सत युग से कल युग में न आई होती ,
न जाने वो युग फिर कब आएगा ,
जब कोई दिल से भूखे को दो वक्त का खाना खिलाएगा ,
न जाने अब कृष्ण कब सुदामा के चावल खाएंगे ,
अब तो यहाँ सुदामा से चावल छीने जाते हैं ,
और कृष्ण बनने की आढ़ मैं ,
सुदामा को लात मार घर से भागते हैं ,
अपने सुख के लिए माँ बाप को घर से निकाला जाता है ,
वृद्धाश्रम में डाल उनको , पार्टियोंका दौर चलाया जाता है ,
न जाने वो सत युग अब फिर ,
कब आएगा , कब आएगा , कब आएगा ।




क्या लड़कियां अभिशाप हैं ?
या लड़की होना पाप है|
समाज इसे क्यों नहीं स्वीकारता
समाज इसे क्यों है मारता
भगवान ने भेजा है इनको तो ,
इसमें इनका क्या कसूर है
लड़कियां आज भी क्यों समाज में
सबसे मजबूर हैं|
जो लड़के कर सकते हैं
क्या लड़कियां नहीं कर सकती हैं ?
गर्व से ऊंचा मां - बाप का
लड़कियां भी सर रख सकती हैं|
फिर भी क्यों दुनिया वाले लड़कियों को
ना अपनाते हैं गर्भ में ही वे क्यों
लड़कियों को मारना चाहते हैं
क्या लड़कियां अभिशाप या
लड़की होना पाप है|





माँ , एक शाम सुहानी हो जैसे
माँ , चाँदनी रात की कहानी हो जैसे
माँ , हमारी रूह का लिबास हो जैसे ।
माँ , मेरी जिंदगी की किताब हो जैसे ।
माँ , मेरी उपलब्धियों का खिताब हो जैसे ।
माँ , ईश्वर का अनमोल उपहार हो जैसे ।
माँ , मेरे अधूरे शब्दों की कविता हो जैसे ।
माँ , आपकी हर डाँट मुझे स्वीकार है ।
माँ , आपके बिना जीवन बेकार है ।
माँ , आपके साये से ही जीवन पूरा है ।
माँ , आपके होने से जीवन में बहार है ।
माँ , आपके होने से जिंदगी गुलज़ार है ।
माँ , न जाने मेरे मन को आप कैसे जानती हो ।
माँ , मुझे खुद से ज्यादा पहचानती हो ।
माँ , आप मेरे सुब्ह का ख्वाब हो ।
माँ , आप मेरे हर सवाल का जवाब हो ।
माँ , आप को मैंने अपना भगवान माना है ।
माँ का कर्ज हम कभी चुका नहीं सकते
परम पिता परमात्मा से प्रार्थना
माँ का आशीर्वाद हम पर हमेशा बना रहे ।




मैंने कब कहा था
चले जाओ मुझे छोड़कर
मैं तो खड़ा वहां था
मैं तुम्हारे इंतजार में
अकेला ही रहा था




जीवन की समस्त समस्याओं के बावजूद उसका मुस्कराता चेहरा , उसका आत्मविश्वास गजब का था ।
उसका बेटा उसकी परेशानी से अनजान नहीं था और अपनी मां की सेवा करना चाहता था ।


सेवा निवृत वरिष्ठ लेखा अधिकारी , रक्षा लेखा विभाग भारत सरकार




अब बो कुछ अजीब सी लगती हैं ,
माना किसी और के करीब सी लगती हैं |
क्यों उसे हम बेवफा का नाम दे ,
वो कुछ घबराई मजबूर सी लगती हैं |







शक्स ने अपनी आंखे बंद करली
बंद करली अपनी सोच भी ,
सोच भी बदकिस्मत निकली
निकली जहां जरूरत उसकी ,
उसकी पहचान हुई ज़ुबान से
ज़ुबान से उम्मीद भी यही ,
यही यकीन जो रास्ता मोड़ दे
मोड़ दे , और जोड़ दे ,
जोड़ दे हाथों की लकीरें जिनकी
जिनकी ज़िंदगी खोज दे ।





जानता हूँ इस जगत में रात लंबी , दिन है छोटे
उजाले के ये साथी सारे रात में कहाँ है होते ,
मैं इसलिए अब सूर्य से प्रकाश मांगता हूँ
मैं तुम्हारी श्वांस का विश्वास मांगता हूँ

जीवन ने भी चलना सिखाया बांधकर जंजीरों से
जो चल पड़े तो फिर गिरे हम हारकर तकदीरों से
मैं इसलिए अब उड़ने को आकाश मांगता हूँ
मैं तुम्हारी श्वांस का विश्वास मांगता हूं

जीत की डगर में मेरी जाने कितनी आपदाएं
बीच राह में खड़ा हूँ , गुम हुईं हैं सब दिशाएँ
मैं रास्तों से अब और एक प्रयास मांगता हूँ
मैं तुम्हारी श्वांस का विश्वास मांगता हूँ

पूर्ण होने की मेरी सपनों की बस एक कल्पना
अधूरा ही मैं रहा , पूरा ना मुझसे कुछ बना
मैं इसलिए सम्पूर्ण अब विकास मांगता हूँ
मैं तुम्हारी श्वांस का विश्वास माँगता हूँ





खत्म होती अंधेरी रात ,
तू और में दोनों साथ
उगता सूरज हो आगे
पीछे चांदनी रात






कुछ पल गुजार लेते मेरे साथ
जी रहा हूं गमों के साथ
प्यार किया है तो सबों के बीच
थाम लूंगा तुम्हारा हाथ







कोई नही चाहता घर से बाहर निकलना ,
जिंदगी को छोड़ मौत के मुंह में फिसलना ,

जिंदा रहने की मजबूरी उन्हें बाहर निकालती है ,
उन्हें दिन में खाना नसीब नही रात में भूख उनको पालती है ,

कई ऐसे बाहर है जो काम करके अपनों को जिंदा रखते हैं
संघर्षों से जीत कर मौत को भी शर्मिंदा करते हैं ,

बड़े लोग बैठे है महलों में बाहर नजर नहीं आते हैं
ये गरीब है साहब मौत से लड़कर कहीं भी जिंदा रह जाते हैं










"वो मुस्कान है तो मेरे चेहरे पर क्यों नही
वो अगर इंतजार है तो मुझे यकीन क्यों नही
उसी से मोहब्बत है तो मुझे चैन क्यों नही
इस तनहाई ने बड़ा जुल्म किया है मुझ पर
अगर वो सुनती है तो फिर वो बोलती क्यों नही"





बदलती दुनिया से फर्क नहीं पड़ता
पर तुम बदले तो हमारा जहांन भी बदल गया ।





कभी अकेले तो कभी टीम में ,
खुद को साबित करना पड़ता है ।
हार जीत के इस तेज दौड़ में हरपल ,
अपनी कुशलता का प्रमाण भी देना पड़ता है ।

जीवन हो या फिर खेल का मैदान ,
दोनों की एक ही अहम सच्चाई है ।
जहाँ हो जीत का जज्बा और निरंतर प्रयास ,
उसकी झोली में ही हमेशा सफलता आयी है ।

शिखर हमेशा यूँ ही शिखर नहीं कहलाता ,
उसकी ऊँची चोटी ही उसका स्वाभिमान है ।
नीरज चौपडा की यह स्वर्णिम उपलब्धी ,
आज पूरे देश का बन गया अभिमान है ।

गर्व है हर हिंदुस्तानी को तुम पर नीरज ,
जो आज इस शिखर को तुमने चूमा है ।
एक स्वर्ण पदक भारत को दिलवाकर ,
सच में भारतवासीयों का दिल जीता है ।
सच में भारतवासियों का दिल जीता है ।





"चांद सा चेहरा रेशमी जुल्फें

चांद सा चेहरा रेशमी जुल्फें
नजरों से मृगनयनी थी
आंखें न ठहरती देख कर उसको
तुम तो सुनयनी थी







बचपन के दिवास्वप्नों में हमेंशा
मैंने अपनेआप को
स्नो व्हाइट के रूप में
विशाल जादुई महलों में
राज करते हुए पाया ।
आजकल दिवास्वप्नों में
मैं एक छोटे से गांव के
ख़ूब घने वृक्ष के नीचे
छुट्टी वाले दिन , लेटे हुए
अपने लॉन्ग - डिस्टेंस प्रेमी से फ़ोन पर
अपनी प्रिय क़िताब के बारेमें
चर्चा करती हुई पाई जाती हूँ ।
सचमुच ! जीवन की वास्तविकता को
एक स्पष्ट दृष्टिकोण केवल
परिपक्वता ही दे सकती है ।




हे ! जल ! रूप अनूप है तेरे !
कभी चांद का ऊजला
संगमरमरी सा धवल टुकड़ा
तो कभी रेशमी श्वेत
चादर सी बन जाती हो

कभी अति अविरल
निर्मल , सुकोमल , पावन
तरल बन जाती हो
तपती दुपहरी की धूप में
वाष्प बनकर उड़ जाती हो

काली , सफेद उड़ते सघन
घन बनकर गगन में
चहुँ ओर छा जाती हो
कभी चांदी सी चमकती सुंदर
बूंद - बूंद बनकर टपकती हो

और कभी रस बरसाती फुहार
बनकर तन - मन भिगोती हो
कभी पुष्प दल में तो
कभी हरी - भरी दूब में
मोती बनकर उभरती हो

कभी प्रसन्न अधिक होने पर
अंखियों की चमक बन जाती हो
द्रवित होता है मन कभी तो
दोनों नयनों से फिर
नमकीन नीर बहाती हो

कभी जलजला बनकर
भू - खण्ड बहा जाती हो
और कभी चक्रवात बनकर
नैय्या डूबो जाती हो
कभी मरते प्राणी के हलक में
अमृत बूंद टपका जाती हो

और कभी सूखते कंठ को
तृप्त कर जाती हो
तृण , दरख़्त , अति सूक्ष्म ,
और दीर्घ जीव - सजीव हर
आत्मा की प्यास बुझाती हो

हे ! पाताल निवासिनी गंगा "जल"
पवित्र "नीर" से समस्त
जगत् का कल्याण करती हो
कितने रूप अनूप है तेरे
हे ! जल ! कितने रंग रूप है तेरे





ख्वाब नही है जिंदगी
जीता जागता एहसास है जिंदगी
पल के उस पार बिखरती है या सवारती है जिंदगी
बेवकूफ़ी सी कभी समझदारी सी है जिंदगी
रोकर हँसना हसकर रोना है जिंदगी
तुम गिरो तो उठाए वो है जिंदगी
एक ही सिक्के के हर पहलु में जो है वो है जिंदगी
कण कण में जो बसे वो है जिंदगी
मुस्कान में तो कभी श्मशान में है जिंदगी





व्यर्थ अब क्यों मन व्याकुल करें
चलो मिलकर फिर आरम्भ नव सृजन करें ।

वक़्त का सितम तो हमसे टाला ना गया
चलो मिलकर अब वक्त के जख़्मों पर मरहम करें

जो चले गए बेवक़्त इस अनजाने तुफान में
चलो मिलकर उन सबके लिए वन्दन करें ।

फिर से बचपन खिलखिलाये फिर से गलियां मुस्कराये
चलो मिलकर इन सबके लिए जतन करे ।





बरसात के आते ही तौबा न रही बाक़ी
बादल जो नज़र आए बदली मेरी नीयत भी





रुकी रुकी सी है बरसात ख़ुश्क है सावन
ये और बात कि मौसम यही नुमू का है



बरसात का मज़ा तिरे गेसू दिखा गए
अक्स आसमान पर जो पड़ा अब्र छा गए





हम तो समझे थे कि बरसात में बरसेगी शराब
आई बरसात तो बरसात ने दिल तोड़ दिया



तालाब तो बरसात में हो जाते हैं कम - ज़र्फ़
बाहर कभी आपे से समुंदर नहीं होता





एक दिन भीगे थे बरसात में हम तुम दोनों
अब जो बरसात में भीगोगे तो याद आऊंगा



फिर लाई है बरसात तिरी याद का मौसम
गुलशन में नया फूल खिला देख रहा हूं





बरसात का बादल तो दीवाना है क्या जाने
किस राह से बचना है किस छत को भिगोना है



अब तक जिस्म सुलगता है
कैसी थी बरसात न पूछ





क्या बिछड़ कर रह गया जाने भरी बरसात में
एक कोयल कूकती है आम के बाग़ात में



बरसात का मज़ा तिरे गेसू दिखा गए
अक्स आसमान पर जो पड़ा अब्र छा गए





हम तो समझे थे कि बरसात में बरसेगी शराब
आई बरसात तो बरसात ने दिल तोड़ दिया



तालाब तो बरसात में हो जाते हैं कम - ज़र्फ़
बाहर कभी आपे से समुंदर नहीं होता





एक दिन भीगे थे बरसात में हम तुम दोनों
अब जो बरसात में भीगोगे तो याद आऊंगा



फिर लाई है बरसात तिरी याद का मौसम
गुलशन में नया फूल खिला देख रहा हूं





बरसात का बादल तो दीवाना है क्या जाने
किस राह से बचना है किस छत को भिगोना है



अब तक जिस्म सुलगता है
कैसी थी बरसात न पूछ





क्या बिछड़ कर रह गया जाने भरी बरसात में
एक कोयल कूकती है आम के बाग़ात में



ओलंपिक में भाला फेंक , स्वर्ण पदक विजेता नीरज चौपड़ा को समर्पित

गूंज गया गगन ,
कांप गई पवन ,
वेग के प्रताप से ,
इंद्रधनुषी चाल से
गड़ गया भाला ,
धस गई धरती ,
लाल के हुंकार से ,
भाले के प्रहार से ।

बाहुओं में फ़ौलाद ,
कदमों मेँ बिजलियां ,
नयनों के सपने ,
भाले ने किए पूरे ,
अरमान जो थे अधूरे ।

राणा की संतान हैं हम ,
स्वर्ण इतिहास रच जाएंगे ,
घास की रोटी का जीवन ,
भाले को चमकाएंगे ,
आन , मातृभूमि की ख़ातिर ,
शान से दुहराएंगे ।
अवनी से अम्बर तक
क्षितिज पार ,
भारत मां की भाल ,
नवकांतिमय , तिलक
श्रृंगारित कर जाएंगे ।





कहते हैं , ज्यों संतों का अतीत होता है
त्यों , पापियों का भी भविष्य होता है
मगर इस दुनिया में , एक अभागा व्यक्ति
तीनो कालों से ज़ुदा , स्वाधीन जीता है
जल रही सत्य की ज्वाला के नाचते
दहन खंडों से , अपना स्वप्न सजाता है
और एक दिन वह्नि रसकोश लिये
चिर जीवन - संगिनी , प्राण पक्षी संग
व्योम की निस्सीमता में खो जाता है

इस आस के साथ , उड़े जो मेरे कण नाद
सभी ऊपर जाकर सितारे बन गये , वहाँ
पहुँचकर , अछूता रहे जीवन रस को छूऊँगा
अचल हिमानी , उसमें घुलमिल कर ज्यों
अपना सुंदर रूप बनाता , मैं भी वहाँ के
मृत्ति , संसृति , नति में ढल , जीवन सजाऊँगा

मगर अग्यान मनुज को यह नहीं मालूम
ईश्वरीय जग , गोचर जग से भिन्न नहीं है
दृष्टि को ऊपर बिरवा सा औंधा हुआ
जो नजर आ रहा , धरती की छाया है

यह सोचना , उस अरूप अनिकेतन में
कोई संत देह धरकर , बैठा मिलेगा
जो मेरे भविष्य वन के छाया तिमिर को
हटाकर , उसमें खुशियों का आलोक भरेगा
द्वंद्वों का यह आभास , द्वैतमय मानस की
अपनी सोच है , भ्रमित मन की चिंता है

असल में व्योम - व्योम हम जिसे पुकार रहे
उसका अपना कोई आकार नहीं है , परिवर्त्तन के
क्रम में , क्षण - क्षण वह बदलता रहता है
इसलिए आकार पटी पर जितने भी चित्र
रंग भरे सुरधनु पट पर उभरते हैं
सकल अणुबल पल में घुल व्यापक
शून्यता - सा धूमिल पट को बुनते हैं
मगर , आकार – चेतना का विकसित रूप
मनुज , बदलता नहीं , मिट , खत्म हो जाता है
व्यर्थ ही मनुज रश्मि रज्जु से अपना भाग्य
बाँधकर , तकदीर की लकीर को पीटता है





वह कौन है जो रातों को पथहीन नभ से
दिवा की ज्वलित शिखा सा उड़कर
मेरे अधरों के मधुरस में डूब , अपनी
प्यास बुझाने मेरे पास आता चुपचाप
मुझको जगाकर अपनी बाँहों में भरता
अपने जीवन प्रशांत की धारा में , चतुर तैराक -
सा ले जाकर नहलाता , फ़िर तप्त शोणित के
शांत दीपक की सौम्य शिखा में बिठाकर
पहनाता , विरह ज्वाल का हीरक हार

मैं भी उसके मधुर गंध से मान भरी
अग्नि कीट सी जलती रहती दिन - रात
तन की शिरा - शिरा में रागिनियाँ बंद
रहतीं तब तक , जब तक मन दिलाता नहीं
हृदय को , उसके आने का विश्वास

आँखें बंद कर जब सोचती हूँ , करती हूँ विचार
यह मेरा भूला हुआ कोई अतीत है या फ़िर
कोई मेरी बेबसी का उड़ा रहा उपहास
तब बीता मेरा अतीत कर उठता चित्कार
कहता , तृषा को छोड़ ज्वलनशील अंतर लिये
मनुज भू से उठकर चला जाता तो उस पार
मगर मिलता कहाँ वहाँ , कोई जो सकल संचित
प्रेम अपना , अपने दृष्टिपथ से दे ढार

ऐसे भी देह मृत्ति है , दैहिक प्रकाश की
किरणें मृत्ति नहीं हैं , तभी तो अधर मिट
जाता है , मिटती नहीं चुम्बन की झंकार
रूप , रंग स्पर्श , निराकार के आकार में
रहकर , जग में करता रहता गुंजार

अंधकार का अंधकार बन , प्रकाश का
बन प्रकाश , प्राणी सदा जिंदा रहता
पाँच तत्वों से बना मानव का तन
सब के सब अमृतत्व हैं , इनमें से एक
भी महाकाल के घेरे में नहीं आता

न ही कोई बली कर सकता प्रहार
तभी तो अधीर आलिंगन की बाँहों में
दो देह नहीं मिलते , मिलते दो प्राणों के तार
इसके दोनों छोर अदृश्य रहते , लेकिन
शोणित मांस त्वचा से टकराकर
मुख कमल - सा खिल उठता साकार







मृत्यु आ जाने से पहले , प्रेम का चंदन ले आओ ।
क्षीण बाहें कांपती हैं , नेह आलिंगन ले आओ ।

पट रही है ये धरा अब , मानवी - निश्चेष्ट तन से ,
खुल चुकी हैं मुट्ठियां भी , जो बंधी थीं क्षणिक धन से ।

टूटती हैं तन शिराएं , सजग अभिनंदन ले आओ ।
मृत्यु आ जाने से पहले , प्रेम का चंदन ले आओ ।

पवन में चीखें घुली हैं , घूरतीं बुझती चिताएं ।
जन्म - जन्मांतर के साथी , पर कहां संग मिट भी पाएं ।

भ्रमित स्वर - लहरी न भाए , गीत स्पंदन ले आओ ।
मृत्यु आ जाने से पहले , प्रेम का चंदन ले आओ ।

जाग कर मधुरिम सवेरा , दे नहीं ऊर्जा रहा ।
दु:ख कतारों में खड़ा , हर पीर को उलझा रहा ।

जन्म लें कुछ नव - कथाएं , जागृति नंदन ले आओ ।
मृत्यु आ जाने से पहले , प्रेम का चंदन ले आओ ।






साइकिल कहती मैं पानी सी बहती
चलाओ मुझे मैं अच्छा स्वास्थ्य देती
पैरों को घुमाने से कसरत है होती
मैं नहीं आपसे किराया हूँ लेती
नहीं धुंआ करके प्रदूषण हूँ करती
वातावरण को खुशहाली हूँ देती
मुझे चलाने से कभी बीपी नहीं बढ़ता
मोटे नही होते शुगर नहीं चढ़ता
बीमारी से बचने का एक ही नारा
साईकिल चलाए विश्व हमारा






मिरे खाली मन उपवन को अपनी मौज़ूदगी से भर दे
मेहमां कोई आके मेरे घर की आबादी में इज़ाफ़ा कर दे



मेरे वजूद को अब किसकी तलाश है ।
बनकर रहनुमा मेरे माता - पिता का आशीर्वाद जो मेरे साथ है ।
मैं जिंदगी की हर मंजिल को फतेह कर लूंगा ।
मैं उनके पग डंडी के कांटों को भी अपने सिर धर लूंगा ।









सहयोग श्रम शांति बहुत जरूरी है
करते रहे प्रयास भले मजबूरी है
मानवता के आभूषण है तीनो
इनके बिना मानवता अधूरी है





ना करता दिल की बातें सिर्फ आवाज ही सुन लेता ,
है तरस गई ये आंखे सिर्फ दीदार ही कर लेता ,
कितना संभालू खुद को आंसू ये रोक नहीं पता ,
एक पल बगैर तेरे अब रहा ही नहीं जाता ,
किस बात की बेरुखी ये की इस कदर रूठ जाना ,
छोड़ कर के मुझे तन्हा यूं तेरी ममता से दूर रखना ,
इल्म जो जाने का तेरे होता तो उस खुदा से भी लड़ जाता ,
वा दे देता अपनी जान पर मैं तुझको रोक लेता ,
ना करता दिल की बातें सिर्फ आवाज ही सुन लेता ,

तुम आती हो याद हर दिन में क्या याद नहीं आता ,
बिन तेरे सच कहूं तो अब जिया ही नहीं जाता ,
एक पल ही सही आती मुस्कुरा के मुझे देख लेती ,
पुचकारती दुलारती और बेटा कहकर बुला लेती ,
तेरे जिगर के टुकड़े को मां सीने से लगा लेती ,
तेरे आंचल की छांव में माँ मुझको सुला लेती ,
बिरान सी इस हयात को एक पल में ही जी लेता ,
और ताउम्र इस खुशी में मैं अपनी गुजार लेता ,
ना करता दिल की बातें सिर्फ आवाज ही सुन लेता ,





हम सब जन एक हैं
जितने सिंचे इस मिट्टी से
हिंदू मुस्लिम सिख ईसाई
हम सब एक सगे भाई
चलो हम सब मिलकर इस
धरती के आंचल को सजाते हैं
इंसानियत का धर्म निभाते हैं ।

हिंदू मुस्लिम सिख इसाई
चलो मिलकर हम सब भाई
कदम से कदम मिलाते हैं
एक स्वर में मानवता का गीत गाते हैं
इस धरती को स्वर्ग बनाते हैं
चलो एक राह पर चलते हैं
इंसानियत का धर्म निभाते हैं ।

ना रंग रूप ना वेशभूषा
ना जात पात ना ऊंच - नीच
चलो हम सब मिलकर अंहकार
का गुरुर उतारते है
धन संपत्ति का लालच को दफनाते है
चलो मिलकर एक थाल मे
प्रेम भाव भोजन का निवाला बनाते है
मानवता का कर्ज चुकाते है
इंसानियत धर्म निभाते है । ॥

रेखा भारती - निर्मल ठाकुर
बनासो हजारीबाग झारखण्ड



